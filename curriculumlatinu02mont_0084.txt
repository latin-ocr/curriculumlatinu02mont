20 P. VIRGILII MARONIS [Lm.

Quare agite, o, proprios generatim discite cultus, 35
Agricolae, fructusque feros mollite colend03
Neu segnes jaceant terrae. Juvat Ismara Baccho
Conserere, atque olea⁴ magnum vestire Taburnum.
Tuque ades, inceptumque una decurre laborem,
O decus, o famae merito pars maxuma nostrae, 40
Maecenas, pelagoque volans da vela patenti.
Non ego cuncta meis amplecti versibus opto,
Non, mihi si linguae centum sint oraque centum,
Ferrea vox ; ades, et primi lege litoris oram3
In manibus terrae; non bic te carmine ficto 45
Atque per ambages et. longa exorsa tenebo.
Sponte sua quae se tollunt in luminis oraS‚
Infecunda quidem, sed laeta et fortia surgunt3
Quippe solo natura subest. Tamen haec quoque, si quis
Inserat, aut scrobibus mandet mutata subactis. 50
Exuerint silvestrem animum, cultuque frequenti
In quascumque voces artes haud tarda sequentur,
Nec non et sterilis, quae stirpibus exit ab imis,
Hoc faciet, vacuos si sit digesta per agros:
Nunc altae frondes et rami matris opacant, 55
Crescentique adimunt fetus, uruntque ferentem.
Jam, quae seminibusjactis se sustulit arbos,
Tarda venit seris factura nepotibus umbram3
Pomaque degenerant, succos oblita priores 3
Et turpes avibus praedam fert uva racemos. 60
Scilicet omnibus est labor impendendus, et omnes
Cogendae in sulcum ac multa. mercede domandae3
Sed truncis oleae melius, propagine vites
Respondent, solido Paphiae de robore myrtus3
Plantis et durae coruli nascuntur, et ingens 65
Fraxinus, Herculemque arbos umbrosa coronae,
Chaoniique patris glandes; etiam ardua palma
Nascitur, et casus abies visura marinos.
Inseritur vero et nucis arbutus horrida fetu;
Et steriles platani malos gessere valentes ς 70
Castanea: fagus, ornusque incanuit albo ’
Flore piri, glandemque sues fregere sub ulmis.
Nec modus inserere atque oculos imponere simplex.
Nam, qua se medio trudunt de cortice gemmae,

Et tenues rumpunt tunicas, angustus in ipso 75

