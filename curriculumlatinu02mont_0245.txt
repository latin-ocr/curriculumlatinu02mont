n.] nsi-1.

Ridet et Alcides, et qui videre jacentem ;
Ridet amatorem Lyda puella suum.
Veste deus lusus fallentes lumina vestes
Non amat, et nudos ad sua sacra vocat.
Adde peregrinis, causas, mea Musa, Latinas:
Inque suo noster pulvere currat equus.
(fornipedi Fauno caesa de more capella
Venit ad exiguas turba vocata dapes.
Dumque sacerdotes verubus transsuta salignis
Exta parant, medias sole tenente vias 3
Romulus, et frater, pastoralisque juventus,
Solibus et campo corpora nuda dabant :
[Caestibus‚ et jaculis, et missi pondere saxi
Brachia per lusus experienda dabant]
Pastor ab excelso, Per devia rura juvencos,
Romule, praedones, eripe, dixit, agunt.
Longum erat armari. Diversis exit uterque
Partibus. Accursu praeda recepta Remi.
Ut rediit, verubus stridentia detrahit exta ;
Atque ait, Haec certe non nisi victor edet.
Dicta facit, Fabiique simul. Venit irritus illuc
Romulus, et mensas ossaque nuda videt.
Risit3 et indoluit Fabios potuisse Remumque
Vincere, Quinctilios non potuisse suos.
Fama manet facti : posito velamine currunt,

Et memorem famam, quod bene cessit, habet.

Forsitan et quaeras, cur sit loeus ille Lupercal,
Quaeve diem tali nomine eausa notet.

Ilia Vestalis coelestia semina partu
Ediderat‚ patruo regna tenente suo.

Is jubet auferri parvos, et in amne necari.
Quid facis ἶ) ex istis Romulus alter erit.

J ussa recusantes peragunt, lacrymosa ministri ;

Flent tamen, et geminos in loca jussa ferunt.

Albula, quem Tibrin mersus Tiberinus in unda
Reddidit, hibernis forte tumebat aquis.

Hic, ubi nune sora sunt, lintres errare videres,
Quaque jacent valles, Maxime Circe, tuae.

Huc ubi venerunt, (neque enim procedere possunt

Longius,) ex illis unus, an alter, ait:

360

365

370

375

380

385

390

At quam sunt similes 1 at quam formosus uterque! 395

