1. j usn. 11

At bona posteritas puppim servavit in aere,
Hospitis adventum testificat dei. , 240
Ipse solum colui, cujus placidissima loevum
Radit arenosi T ibridis unda latus.
Hic, ubi nunc Roma est, incaedua sylva virebat :
Tantaque res paucis pascua bubus erat.
Arx mea collis erat, ,quem cultrix nomine nostro 245
Nuncupat haec aetas, ¹Ianiculumque vocat.
Tunc ego regnabam, patiens cum terra deorum
Esset, et humanis numina mista locis.
Nondum justitiam facinus mortale fugarat :
Ultima de superis illa reliquit humum. 250
Proque metu populum sine vi pudor ipse regebat ;
Nullus erat, justis reddere jura, labor.
Nil mihi cum bello : pacem postesque tuebar :
Et clavem ostendens, Haec, ait, arma gero.
Presserat ora deus. Tune sic nostra. ora resolvo, 255
Voce mea voces eliciente dei :
Cum tot sint J ani, cur stas sacratus in uno,
Hie ubi juncta foris templa duobus habes ἱ)
Ille manu mulcens propexam ad pectora barbam,
Protinus OEbalii retulit arma Titi ; 260
thue levis custos, armillis capta Sabinis,
Ad summa: Tatium duxerit arcis iter.
Inde, velut nunc est, per quem descenditis, inquit,
Arduus in valles Fora clivus erat.
Et jam contigerat portam, Saturnia cujus 265
Demserat appositas insidiosa seras.
Cum tanto veritus committere numine pugnam,
Ipse meae movi callidus artis 0pus;
Oraque, qua pollens ope sum, fontana reclusi ;
Sumque repentinas eiaculatus aquas. 270
Ante tamen gelidis subjeci sulphura venis,
Clauderet ut Tatio fervidus humor iter.
Cujus ut utilitas pulsis percepta Sabinis;
Quaeque fuit, tuto reddita forma loco est ;
Ara mihi posita est, parvo conjuncta sacello 275
Haec adolet flammis cum strue farra suis.
At cur pace lates, motisque recluderis armis Ρ
Nec mora; quaesiti reddita causa mihi.
Ut populo reditus pateant ad bena profecto,

