58 AENEmos 111.

Lustra domosque, traho, vastosque ab rupe Cyclopas ’
Prospicio, sonitumque pedum vocemque tremisco.
Victum intelicem, baccas lapidosaque corna,

Dant rami, et volsis pascunt radicibus herbae. 650
Omnia collustrans, hanc primum ad littora classem
Conspexi venientem. Huic me, quaecumque fuisset,
Addixi : satis est gentem effugisse nefandam :

Vos animam hanc potius quocumque absumite leto.

Vix ea fatus erat, summo quum monte videmus 655
Ipsum, inter pecudes vasta se mole moventem,
Pastorem Polyphemum, et littora nota petentem
Monstrum horrendum, informe, ingens, cui lumen adem-
Trunca manu pinus regit et vestigia firmat. [tum.
Lanigerae comitantur oves ε ea sola voluptas, 660
Solamenque mali. l
Postquam altos tetigit fluctus, et ad aequora venit,
Luminis effossi fluidum lavit inde cruorem,

Dentibus infrendens gemitu ; graditurque per aequor

J am medium, necdum fluctus latera ardua tinxit. 665
Nos procul inde fugam trepidi celerare, recepto
Supplice, sic merito3 tacitique incidere funem ;
Verrimus et proni certantibus aequora remis.

ἃ Sensit, et ad sonitum vocis vestigia torsit.

Verum, ubi nulla datur dextra affectare potestas, 670
Nec potis Ionios fluctus aequare sequendo,

Clamorem immensum tollit ε quo pontus et omnes
Intremuere undae, penitusque exterrita tellus

Italiae, curvisque immugiit Aetna cavernis.

At genus, e silvis, Cyclopum, et montibus altis 675
Excitum, ruit ad portus, et littora complent.

Cernimus adstantis nequidquam lumine torvo

Aetnaeos fratres, coelo capita alta ferentis,

Concilium horrendum ε quales quum vertice celso
Aeriae quercus aut coniferae cyparissi 680
Constiterunt‚ silva alta Jovis, lucusve Dianae.
Praecipites metus acer agit quocumque rudentis
Excutere, et ventis intendere vela secundis.

Contra jussa monent Heleni, Scyllam atque Charybdim
Inter, utram que viam leti discrimine parvo, 685
Ni teneant cursus ; certum est dare lintea retro.

Eece! autem Boreas, angusta ab sede Pelori

