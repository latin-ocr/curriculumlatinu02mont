44

CARMmUM 111.

culpante, nunc torrentia agros
Sidera, nunc hiemes iniquas.
Contracta pisces aequora sentiunt
J actis in altum molibus ; huc frequens
Caementa demittit redemtor
Cum famulis, dominusque terrae
Fastidiosus t sed Timor et Minae
Scandunt eodem, quo dominus: neque
Decedit aerata triremi, et
Post equitem sedet atra Cura.
Quod si dolentem nec Phrygius lapis,
Nec purpurarum sidere clarior
Delenit usus, nec Falerna
Vitis, Achaemeniumque costum ;
Cur invidendis postibus et novo
Sublime ritu moliar atrium ¹?
Cur valle permutem Sabina
Divitias operosiores i>

ODE ΙΙ.

ANGUSTAM amice pauperiem pati
Robustus acri militia puer
condiscat, et Parthos feroces
Vexet eques metuendus hasta ;
vitamque sub divo et trepidis agat
In rebus. Illum ex moenibus hosticis
Matrona bellantis tyranni
Prospiciens‚ et adulta virgo
Suspiret ε Eheu ἶ ne rudis agminum
Sponsus lacessat regius asperum
Tactu leonem, quem cruenta
Per medias rapit ira caedes.
Dulce et decorum est pro patria mori t
Mors et fugacem persequitur virum3
Nec parcit imbellis juventae
Poplitibus, timidove tergo.
Virtus, repulsae nescia sordidae,
Intaminatis fulget honoribus3
Nee sumit aut ponit secures
Arbitrio popularis aurae.
Virtus, recludens immeritis mori

35

40

10

15

20

