12 Ρ. ovmn NAsoms [Lm.

Tota patet demta janua nostra sera. 280
Pace fores obdo, ne qua discedere possit ε
Caesareoque diu nomine clausus ero.
Dixit ; et, attollens oculos diversa tuentes,
Adspexit toto quicquid in orbe fuit ;
Pax erat : et vestri, Germanice, causa triumphi 285
Tradiderat famulas jam tibi Rhenus aquas.
Jane, face aeternos, pacem, pacisque ministros :
Neve suum, praesta, deserat auctor opus.
Quod tamen ex ipsis licuit mihi discere fastis ;
Sacravere patres hac duo templa die. 290
Accepit Phoebo Nymphaque Coronide natum
Insula, dividua quam premit amnis aqua.
Jupiter in parte est. Cepit locus unus utrumque,
J unctaque sunt magno templa nepotis avo.
Quid vetat et stellas ut quaeque oriturque caditque, 295
Dicere ‚⁹ promissi pars sit et ista mei.
Felices animos, quibus haec cognoscere primis,
Inque domos superas scandere cura fuit !
Credibile est illos pariter vitiisque locisque
Altius humanis exseruisse caput. 300
Non Venus et vinum sublimia pectora fregit,
Officiumve fori, milit-iaeve labor ;
Nec levis ambitio, perfusaque gloria suco,
Magnarumve fames solicitavit opum.
Admovere oculis distantia sidera terris, 305
AEtheraque ingenio supposuere suo.
Sic petitur coelum : non ut fera-t Ossam Olympus,
Summaque Peliacus sidera tangat apex.
Nos quoque sub ducibus coelum metabimur illis,
Ponemusque suos ad stata signa dies. 310

Ergo ubi nox aderit venturis tertia Nonis,
Sparsaque eoelesti rore madebit humus 3

Octipedis frustra quaeruntur brachia Cancri:
Praeceps occiduas ille subivit aquas.

Institerint Nonae 3 missi tibi nubibus atris 315
Signa dabunt imbres, exoriente Lyra.

Quatuor adde dies ductis ex ordine Nonis ;
μ Janus Agonali luce piandus erit.

