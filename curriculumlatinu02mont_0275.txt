ιιι] nsn. 63

Uror, ct hoc longo tempore vulnus alo.
Effice, di studio similes coeamus in unum.
Conveniunt partes hae tibi, comis anus.
Dixerat. Illa deum promisso ludit inani, 685
Et stultam dubia spem trahit usque mora.
Saepius instanti, Mandata peregimus, inquit3
Evicta est precibus : vix dedit illa manus.
Gaudet amans, thalamosque parat. Deducitur illuc
Anna tegens vultus, ut nova nupta, suos· 690
Oscula sumturus subito Mars adspicit Annam3
Nunc pudor elusum, nunc subit ira deum.
Ridet amatorem carae nova diva Minervae :
Nec res hac Veneri gratior ulla fuit.
Inde joci veteres obscaenaque dicta canuntur: 695
Et juvat hanc magno verba dedisse deo.
Praeteriturus eram gladios in principe fixos ;
Cum sic a castis Vesta locuta focis :
Ne dubita meminisse ε meus suit ille sacerdos.
Sacrilegae telis me petiere manus. 701)
Ipsa virum rapui, simulacraque nuda reliqui.
Quae cecidit ferro, Caesaris umbra fuit.
Ille quidem coelo positus J ovis atria servat,
Et tenet in magno templa dicata Foro.
At quicumque nefas ausi, prohibente deorum 705
Numine, polluerant pontificale caput 3
Morte jacent merita. Testes estote Philippi,
Et quorum sparsis ossibus albet humus.
Hoc opus, haec pietas, haec prima elementa suerunt
Caesaris, ulcisci justa per arma patrem. 710

Postera cum teneras Aurora refecerit herbas,
Scorpios a prima parte videndus erit.

Tertia post Idus lux est celeberrima Baccho.
Bacche, fave vati, dum tua festa cano.
Nec referam Semelen, ad quam nisi fulmina secum 715
Jupiter adferret, parvus inermis erat ;
Nee puer ut posses maturo tempore nasci,
Expletum patrio corpore matris onus.
Sithonas, et Scythicos longum enumerare triumphos,
Et domitas gentes, thurifer Inde, tuas : 7⁴20

