CARMINUM 111.

Privignis mulier temperat innocens;
Ν ec dotata regit virum

Conjux, nec nitido fidit adultero ε
Dos est magna parentium

Virtus, et metuens alterius viri
Certo foedere castitas,

Et peccare nefas, aut pretium emori.
O quisquis volet impias

Caedes et rabiem tollere civicam!
Si quaeret PATER URBmM

Subscribi statuis, indomitam audeat
Refrenare licentiam ;

Clarus postgenitis, quatenus, heu nefas ἶ
Virtutem incolumem odimus,

Sublatam ex oculis quaerimus, invidi.
Quid tristes querimoniae,

Si non supplicio culpa reciditur ζ)
Quid leges, sine moribus

Vanae, proficiunt, si neque fervidis
Pars inclusa caloribus

Mundi, nec Boreae finitimum latus,
Durataeque solo nives

Mercatorem abigunt3 horrida callidi
Vincunt aequora navitae3

Magnum pauperies opprobrium jubet
Quidvis ct facere et pati,

Virtutisque viam deserit arduae Ρ
Vel nos in Capitolium,
Quo clamor vocat, et turba faventium ;
Vel nos in mare proximum
Gemmas, et lapides, aurum et inutile,
Summi materiem mali,

Mutamus, scelerum si bene poenitet.
Eradenda cupidinis

Pravi sunt elementa, et tenerae nimis
Mentes asperioribus

F ormandae studiis. Nescit equo rudis
Haerere ingenuus puer,

Venarique timet3 ludere doctior,
Seu Graeco jubeas trocho,

Seu malis vetita legibus alea:

63

25

30

35

40

45

5 Ο

01
Ωιι

