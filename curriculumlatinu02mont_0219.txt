1.] msn. 7

Cernis, odoratis ut luceat ignibus aether, 75
Et sonet accensis spica Cilissa focis ?
Flamma nitore suo templorum verberat aurum,
Et tremulum summa spargit in aede jubar.
Vestibus intactis Tarpeias itur in arces z
Et populus festo concolor ipse suo est. 80
Jamque novi praeeunt fasces: nova purpura fulget :
Et nova conspicuum pondera sentit ebur.
Colla rudes operum praebent ferienda juvenci,
Quos aluit campis herba Falisca suis.
Jupiter, arce sua totum cum spectet in orbem,
Nil nisi Romanum, quod tueatur, habet.
Salve, laeta dies, meliorque revertere semper,
A populo rerum digna potente coli.
Quem tamen esse deum te dicam, J ane biformis Ρ
Nam tibi par nullum Graecia numen habet. 90
Ede simul causam, cur de coelestibus unus
Sitque quod a tergo, sitque quod ante, vides.
Haec ego cum sumtis agitarem mente tabellis,
Lucidior visa est, quam fuit ante, domus.
Tum sacer, ancipiti mirandus imagine, Janus 95
Bina repens oculis obtulit ora meis.
Obstupui, sensique metu riguisse capillos,
Et gelidum subito frigore pectus erat.
Ille tenens dextra baculum, clavemque sinistra,
Edidit hos nobis ore priore sonos : 100
Disce, metu posito, vates operose dierum,
Quod petis, et voces percipe mente meas.
Me Chaos antiqui (nam res Sum prisca) vocabant :
Adspice, quani longi temporis acta canam.
Lucidus hic aer, et, quae tria corpora restant, 105
Ignis, aquae, tellus, unus acervus erant.
Ut semel hoec rerum secessit lite suarum,
Inque novas abiit massa soluta domos 3
Flamma petit altum ; propior locus aera cepit ;
Sederunt medio terra fretumque solo. 110
Tunc ego, qui fueram globus, et sine imagine moles,
In faciem redii dignaque membra deo.
Nunc quoque, confusae quondam nota parva figurae,
Ante quod est in me, postque videtur idem.
Accipe, quaesitae quae causa sit altera formae : 115

’Ὦ
Q!

