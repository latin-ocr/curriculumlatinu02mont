Anxnmos 11. 31

Urbis iter : Nox atra cava circumvolat umbra. 360
Quis cladem illius noctis, quis funera fando
Explicet, aut possit lacrimis aequare labores 1>
Urbs antiqua ruit, multos dominata per annos; ⁴
Plurima perque vias sternunturinertia passim
Corpora, perque domos, et religiosa deorum 365
Limina. Nec soli poenas dant sanguine Teucri z
Quondam etiam victis redit in praecordia virtus,
Victoresque cadunt Danai. Crudelis ubique
Luctus, ubique pavor, et plurima mortis imago.

Primus se, Danaum magna comitante caterva, 370
Androgeus offert nobis, socia agmina credens,
Inscius ; atque ultro verbis compellat amicis;
Festinate‚ viri, nam quae tam sera moratur
Segnities ἑ) alii rapiunt incensa feruntque
Pergama: vos celsis nunc primum a navibus itis Ρ 375
Dixit: et extemplo (neque enim responsa dabantur
Fida satis) sensit medios delapsus in hostis.
Obstupuit, retroque pedem cum voce repressit.
Improvisum aspris veluti qui sentibus anguem
Pressit humi nitens, trepidusque repente refugit 380
Attolentem iras, et caerula colla tumentem ;
Haud secus Androgeus visu tremefactus abibat:
Irruimus‚·densis et circumfundimur armis ;
Ignarosque loci passim, et formidine captos,
Sternimus. Adspirat primo fortuna labori. 385
Atque hic, successu exsultans animisque, Coroebus:
Ο socii! qua prima, inquit, fortuna salutis
Monstrat iter, quaque ostendit se dextra, sequamur.
Mutemus clipeos, Danaumque insignia nobis
Aptemus : dolus, an virtus, quis in hoste requirat? 390.
Arma dabunt ipsi. Sic fatus, deinde comantem
Androgei galeam, clipeique insigne decorum,
Induitur, laterique Argivum accommodat ensem.
Hoc Rhipeus, hoc ipse Dymas, omnisque juventus
Laeta facit: spoliis se quisque recentibus armat. 395
Vadimus immixti Danais haud numine nostro,
Multaque per caecam congressi proelia noctem
Conserimus; multos Danaum demittimus Orco.
Diffugiunt alii ad navis, et littora cursu ’

Fida petunt ε pau-s ingeQO formidine turpi 400

