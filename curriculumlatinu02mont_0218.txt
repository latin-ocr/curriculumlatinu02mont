6 Ρ. ovmn NASONIS [ΜΒ.

Per totidem menses a funere conjugis uxor 35
Sustinet in vidua tristia signa domo.
Hoc igitur vidit trabeati cura Quirini,
Cum rudibus populis annua jura daret.
Martis erat primus mensis, Venerisque secundus :
Haec generis princeps, ipsius ille pater. 40
Tertius a Senibus, Juvenum de nomine quartus ι
Quae sequitur, numero turba notata suit.
At. Numa nec J anum, nec avitas praeterit umbras :
Mensibus antiquis addidit ille duos.

NE tamen ignores variorum jura dierum ; 45
Non habet officii Lucifer omnis idem.
Ille Nefastus erit, per quem tria verba silentur ;
Fastus erit, per quem lege licebit agi.
Neu toto perstare die sua jura putaris ;
Qui jam Fastus erit, mane Nefastus erat, 50
Nam simul exta deo data sunt, licet omnia fari,
Verbaque honoratus libera praetor habet.
Est quoque, quo populum jus est includere septis;
Est quoque, qui nono semper ab orbe redit.
Vindicat Ausonias J unonis cura Kalendas ε 5”
Idibus alba J ovi grandior agna cadit.
Nonarum tutela deo caret. Omnibus istis,
Ne fallare cave, proximus Ater erit.
Omen ab eventu est: illis nam Roma diebus
Damna sub adverso tristia Marte tulit. 60
Haec mihi dicta semel, totis haerentia fastis,
Ne seriem rerum scindere cogar, erunt.
Ecce tibi faustum, Germanice, nuntiat annum,
Inque meo primus carmine Janus adest.
Jane biceps, anni tacite labentis origo, 65
Solus de superis qui tua terga vides3
Dexter ades ducibus, quorum secura labore
Otia terra ferax, otia pontus agit.
Dexter ades patribusque tuis, populoque Quirini,
Et resera nutu condita templa tuo. 70
Prospera lux oritur ε linguisque animisque favete.
Nunc dicenda bono sunt bona verba die.
Lite vacent aures, insanaque protinus absint
J urgia : differ opus, livida lingua, tuum.

