50 P. ovum NAsoms [Lm.

Non haec ille deus tantaeque propaginis auctor
Credidit officiis esse minora suis:
promissumque sibi voluit praenoscere coelum3
Nec deus ignotas hospes inire domos 160
Ille moras solis, quibus in sua signa rediret,
Traditur exactis disposuisse notis.
Is decies senos tercentum et quinque diebus
J unxit, et e pleno tempora quarta die.
Hic anni modus est. In lustrum accedere debet, 165
Quae consummatur partibus, una dies.

Si licet occultos monitus audire deorum
Vatibus ; ut certe fama licere putat :
Cum sis officiis, Gradive, virilibus aptus,
Dic mihi, matronae cur tua festa colant. 170
Sic ego: sic posita dixit mihi casside Mavors,
Sed tamen in dextra missilis hasta fuit ;
Nunc primum studiis pacis, deus utilis armis,
Advocor, et gressus in nova castra fero.
N ec piget incepti. J uvat hac quoque parte morari: 175
Hoc solam ne se posse Minerva. putet.
Disce, Latinorum vates operose dierum,
Quod petis : et memori pectore dicta nota.'
Parva fuit, si prima velis elementa referre,
Roma3 sed in parva spes tamen hujus erat. 180
Moenia jam stabant, populis augusta futuris,
Credita sed turbae tunc nimis ampla suae.
Quae fuerit nostri, si quaeris, regia nati ;
Adspice de canna straminibusque domum.
In stipula placidi carpebat munera somni : 185
Et tamen ex illo venit in astra toro.
Jamque loco majus nomen Romanus habebat :
Nec conjux illi, nec socer ullus erat.
Spernebant generos inopes vicinia dives ε
Et male credebar sanguinis auctor ego. 190
In stabulis habitasse, boves pavisse, nocebat,
J ugeraque inculti pauca tenere soli.
Cum pare quaeque suo coeunt volucresque feraeque :
Atque aliquam, de qua procreet, anguis habet.
Extremis dantur connubia gentibus ; at, quae 195
Romano vellet nubere, nulla fuit.

