54 P. VIRGILII MARONIS [Lus.

Lydia, nec populi Parthorum aut Medus Hydaspes
Observant. Rege incolumi, mens omnibus una θεῖς
Amisso, rupere fidem, constructaque mella
Diripuere ipsae, et crates solvere favorum.
Ille operum custos3 illum admirantur, et omnes 215·
Circumstant fremitu denso, stipantque frequentes3
Et saepe adtollunt humeris, et corpora bello
ObJectant, pulchramque petunt per vulnera mortem.
His quidam signis, atque haec exempla secuti,
Esse apibus partem divinae mentis et haustus 220
AEtherios dixere, Deum namque ire'per omnes
Terrasque tractusque maris coelumque prosundum3
Hinc pecudes, armenta, viros, genus omne ferarum,
Quemque sibi tenues nascentem arcessere vitas-3
Scilicet huc reddi deinde ac resoluta referri 225*
Omnia3 nec morti esse locum, sed viva volare
Sideris in numerum, atque alto succedere coelo.
Si quando sedem angustam servataque mella
Thesauris relines, prius haustu sparsus aquarum
Ora fove, fumosque manu praetende sequaces. 230
Bis gravidos cogunt fetus, duo tempora messis:
Taygete simul os terris ostendit honestum
Pleias, et Oceani spretos pede repulit amnes3
Aut eadem sidus fugiens ubi Piscis aquosi
Tristior hibernas coelo descendit in undas. 235
Illis ira modum supra est, laesaeque venenum
Morsibus inspirant, et spicula caeca relinquunt
Adfixae venis, animasque in volnere ponunt-
Sin duram metues hiemem parcesque futuro,
Contusosque animos et res miserabere fractas: 240
At suffire thymo cerasque recidere inanes
Quis dubitet? Nam saepe favos ignotus adedsit
Stellio, et lucifugis congesta cubilia blattis,
Immunisque sedens aliena ad pabula fucus3
Aut asper crabro imparibus se immiscuit armis, 245
Aut dirum, tineae, genus: aut invisa Minervae
Laxos in foribus suspendit aranea casses.
Quo magis exhaustae fuerint, hoc acrius omnes
Incumbent generis lapsi sarci-re ruinas,
Complebuntque foros, et floribus horrea texent. 250

