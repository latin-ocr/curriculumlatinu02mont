26, ammos 11.

Testor numen, ait; vos, arae, ensesque nefandi, 155.
Quos fugi, vittaeque deam, quas hostia gessi ε ’
Fas mihi Graiorum saerata resolvere jura';
Fas odisse viros, atque omnia ferre sub auras,
Si qua tegunt 3 teneor patriae nec legibus ullis. .
Tu modo promissis maneas, servataque serves, 160
Troja, fidem ; si vera feram, si magna rependam.
Omnis spes Danastm, et coepti fiducia belli
Palladis auxiliis semper stetit. Impius ex quo
Tydides sed enim, scelerumque inventor, Ulixes,
Fatale aggressi sacrato avellere templo „ 165
Palladium, caesis summae custodibus areis,
Corripuere sacram effigiem, manibusque cruentis
Virgineas ausi divae contingere vittas3
Ex illo fluere ac retro sublapsa referri
Spes Danaam, fractae vires. aversa deae mens. 170
Nec dubiis ea signa dedit Tritonia monstris.
Vix positum castris simulacrum ε arsere coruscae
Luminibus fiammae arrectis, salsusque per artus
’ Sudor iit ; terque ipsa solo, mirabile dictu l
Emicuit, parmamque ferens, hastamque trementem. 175
Extemplo tentanda fuga canit aequora Calchas3
Nec posse Argolicis exscindi Pergama telis,
Omina ni repetant Argis, numenque reducant,
Quod pelago et curvis ‘secum avexere carinis. ’
Et nunc, quod patrias vento petiere Mycenas,- 180
Arma deosque parant comites, pelagoque remenso
Improvisi aderunt ; ita digerit omina Calchas.
Hanc pro Palladio, moniti, pro numine laeso,
Effigiem statuere; nefas quae triste piaret. ·
Hane tamen immensam Calchas attollere molem 185
Roboribus textis, coeloque educere, jussit;
Ne recipi portis, aut duci in moenia, possit,
Neu populum antiqua sub religione tueri.
Nam, si vestra manus violasset dona Minervae.
Tum magnum exitium, quod di prius omen in ipsum 190
Convertant l Priami imperio Phrygibusque futurum:
Sin manibus vestris vestram adscendisset in urbem,
Ultro Asiam magno Pelopea ad moenia bello
Venturam, et nostros ea fata manere nepotes.
‘salibus insidiis perjurique arte Sinonis 195.

