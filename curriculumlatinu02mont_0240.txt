28 P. ovum NAsoms [un.

Tertia nox veniat t Custodem protinus Ursae
Adspicies geminos exseruisse pedes.
luter Hamadryadas jaculatricemque Dianam 155
Callisto sacri pars fuit una chori. ·
Illa deae tangens arcus, Quos tangimus, arcus,
Este meae testes virginitatis, ait.
Cynthia laudavit, Promissaque foedera serva,
Et comitum princeps tu mihi, dixit, eris. 160
Foedera servasset, si non formosa fuisset.
Cavit mortales ; ab Jove crimen habet.
Mille feras Phoebe sylvis venata redibat,
Aut plus, aut medium sole tenente diem.
Ut tetigit lucum, (densa niger ilice lucus ; 165
ln medio gelidae fons erat altus aquae ε) ³
Hac, ait, in sylva, virgo T egeaea, lavemur: ’
Erubuit falso virginis illa sono.
Dixerat et Nymphis: Nymphae velamina ponunt.
Hanc pudet, et tardae dat mala signa morae. 170
Exuerat tunicas : uteri manifesta tumore
Proditur indicio ponderis ipsa sui.
Cui dea, virgineos, perjura Lycaoni, coetus
Desere, nec castas pollue, dixit, aquaS.
Luna novum decies implerat cornibus orbem : 175
Quae fuerat virgo credita, mater erat.
Laesa furit J uno, formam mutatque puellae.
Quid facis t> invito pectore passa Jovem est.
thue ferae vidit turpes in pellice vultus,
Hujus in amplexus Jupiter, inquit, eat. 180
Ursa per incultos errabat squalida montes, ’
Quae fuerat summo nuper amanda Jovi.
„lam tria lustra puer furto conceptus agebat,
Cum mater nato est obvia facto suo.
Illa quidem, tanquam cognosceret, adstitit amens, 185
Et gemuit : gemitus verba parentis erant.
Hanc puer ignarus jaculo fixisset acuto ;
N i foret in superas raptus uterque domos,
Signa propinqua micant. Prior est,quam dicimus Arcton;
Arctophylax formam terga sequentis habet. 190
Saevit adhuc, canamque rogat Saturnia Tethyn,
Maenaliam tactis ne lavet Arcton aquis.

