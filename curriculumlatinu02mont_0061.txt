C«

AENEIDOS 111·

Si pere0, hominum manibus periisse juvabit.
Dixerat; et, genua amplexus genibusque volutans,
Haerebat. Qui sit, fari, quo sanguine cretus,
Hortamur ; quae deinde agitet Fortuna, fateri.
Ipse pater dextram, Anchises, haud multa moratus, 610
Dat juveni ; atque animum praesenti pignore firmat..
Ille haec, deposita tandem formidine, fatur z

Sum patria ex Ithaca, comes infelicis Ulixi,
Nomen Achemenides, Trojani genitore Adamasto
Paupere (mansissetque utinam Fortunat) profectus, 615
Hic me, dum trepidi crudelia limina linquunt,
Immemores socii vasto Cyclopis in antro
Deseruere. Domus sanie dapibusque cruentis
Intus opaca, ingens: ipse arduus, altaque pulsat
Sidera, (Di, talem terris avertite pestem 1) 620
Nec visu facilis, nec dictu affabilis ulli:
Visceribus miserorum et sanguine vescitur atro.
Vidi egomet, duo de numero quum corpora nostro,
Prensa manu magna, medio resupinus in antro,
Frangeret ad saxu‘m, sanieque exspersa natarent 625
Limina : vidi atro quum membra fluentia tabo
Manderet, et tepidi tremerent sub dentibus artus.
Haud impune quidem3 nec talia passus Ulixes,
Oblitusve sui est Ithacus discrimine tanto.
Nam, simul, expletus dapibus, vinoque sepultus, 630
Cervicem inflexam posuit, jacuitque per antrum
Immensus, saniem eructans, ao frusta cruento,
Per somnum, commixta mero3 nos, magna precati
Numina, sortitique vices, una undique circum
Fundimur, et telo lumen terebramus acuto 635
Ingens, quod torva solum sub fronte latebat,
Argolici clipei aut Phoebeae lampadis instar:
Et tandem laeti sociorum ulciscimur umbras.
Sed fugite, o miseri ! fugite, atque ab littore funem
Rumpite : 640
Nam, qualis quantusque cavo Polyphemus in antro
Lanigeras claudit pecudes, atque ubera pressat,
Centum alii curva haec habitant ad littora volgo
Infandi Cyclopes, et altis montibus errant.
Tertia jam Lunae se cornua lumine complent, 645
Quum vitam in silvis, inter deserta ferarum

