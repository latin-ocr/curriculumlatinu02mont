AENEmos 11. 3 5

Aut moriere simul. Sic ore effata, recepit

Ad sese et sacra longaevum in sede locavit. 525
Ecce! autem, elapsus Pyrrhi de caede, Polites,

Unus natorum Priami, per tela, per hostis,

Porticibus longis fugit, et vacua atria lustrat, “

Saucius: illum ardens infesto volnere Pyrrhus

Insequitur, jam jamque manu tenet, et premit hasta. 530

Ut tandem ante oculos evasit et ora parentum,

Concidit, ac multo vitam cum sanguine fudit.

Hic Priamus, quamquam in media jam morte tenetur,

Non tamen abstinuit, nec voci iraeque pepercit z

At tibi pro scelere, exclamat, pro talibus ausis, 535

Di, si qua est coelo pietas quae talia curet,

Persolvant grates dignas, et praemia reddant

Debita3 qui nati coram me cernere letum

Fecisti, et patrios foedasti funere voltus.

At non ille, satum quo te mentiris, Achilles 540

Talis in hoste fuit Priamo ; sed jura fidemque

Supplicis erubuit, corpusque exsangue sepulcro

Reddidit Hectoreum, meque in mea regna remisit.

Sic fatus senior, telumque imbelle sine ictu

Conjecit: rauco quod protenus aere repulsum. 545

Et summo clipei nequidquam umbone pependit„

Cui Pyrrhus : Referes ergo haec, et nuntius ibis

Pelidae genitori 3 illi mea tristia facta,

Degeneremque Neoptolemum, narrare memento.

Nunc morere. Hoc dicens, altaria ad ipsa trementem 550

Traxit, et in multo lapsantem sanguine nati 2

Implicuitque comam laeva, dextraque coruscum

Extulit, ac lateri capulo tenus abdidit, ensem.

Haec finis Priami fatorum: hic exitus illum

Sorte tulit, Trojam incensam et prolapsa videntem 555

Pergama; tot quondam populis terrisque superbum,

Regnatorem Asiae. J acet ingens littore truncae,

Avolsumque humeris caput, et sine nomine corpus.

At me tum primum saevus circumstetit horror.
Obstupui : subiit cari genitoris imago, 560
Ut regem aequaevum crudeli volnere vidi
Vitam exhalantem: subiit deserta Creusa,

Et direpta domus, et parvi casus Iuli.
Respicio, et, quae sit me circum copia,.lustr0„

