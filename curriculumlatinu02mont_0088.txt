24 P. VIRGILII MARONIS [LIB.

Pascentem niveos herboso flumine cycnos ;

Non liquidi gregibus fontes, non gramina deerunt ; 200

Et, quantum longis carpent armenta diebus,

Exigua tantum gelidus ros nocte reponet.

Nigra fere et presso pinguis sub vomere terra,

Et cui putre solum—»namque hoc imitamur arando,—

Optuma frumentis 3 non ullo ex aequore cernes 205

Plura domum tardis decedere plaustra juvencis :

Aut unde iratus silvam devexit arator,

Et nemora evertit multos ignava per annos,

Antiquasque domos avium cum stirpibus imis

Eruit: illae altum nidis petiere relictis3 210

At rudis enituit impulso vomere campus.

Nam jejuna quidem clivosi glarea ruris

Vix humiles apibus casias roremque ministrat;

Et tophus scaber et nigris exesa chelydris

Creta negant alios aeque serpentibus agros 215

Dulcem ferre cibum et curvas praebere latebras.

Quae tenuem exhalat nebulam fumosque volueres,

Et bibit humorem et, eum vult⁵ ex se ipsa remittit ;

Quaeque suo semper viridi se gramine vestit,

N ec scabie et salsa laedit robigine ferrum: 220

Illa tibi laetis intexet vitibus ulmos3

Illa ferax oleo est ; illam experiere colendo

Et facilem pecori et patientem vomeris unci.

Talem dives arat Capua et vicina Vesevo

Orajugo et vacuis Clanius non aequus Acerris. 225
Nune, quo quamque modo possis cognoscere, dicam.

Rara sit an supra morem si densa requiras-—

Altera frumentis quoniam favet, altera Baccho,

Densa magis Cereri, rarissima quaeque Lyaeo—

Ante locum capies oculis, anteque jubebis 230

In solido puteum demitti, omnemque repones

Rursus humum, et pedibus summas aequabis arenas.

Si deerunt, rarum pecorique et vitibus almis

Aptius uber erit3 sin in sua posse negabunt

Ire loca, et scrobibus superabit terra repletis, 235

Spissus ager3 glebas cunctantes crassaque terga

Exspecta, et validis terram proscinde juvencis.

Salsa autem tellus et quae perhibetur amara,

Frugibus infelix‚—-ea nec mansuescit arando,

