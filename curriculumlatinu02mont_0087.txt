n] · GEORGICON. 23

An mare, quod supra, memorem, quodque adluit infra?
Anne lacus tantos? te, Lari maxume, teque,
Fluctibus et fremitu adsurgens, Benace, marino Ρ 160
An memorem portus Lucrinoque addita claustra,
Atque indignatum magnis stridoribus (equor,
Julia qua ponto longe sonat unda refuso,
Tyrrhenusque fretis immittitur aestus Avernis?
Haec eadem argenti rivos aerisquc metalla 165
Ostendit venis, atque auro plurima fluxit.
Haec genus acre virum, Marsos pubemque Sabellam,
Adsuetumque malo Ligurem Volscosque verutos
Extulit 3 haec Decios, Marios magnosque Camillos,
Scipiadas duros bello, et te, maxume Caesar, 170
Qui nunc extremis Asia} jam victor in oris
Imbellem avertis Romanis arcibus Indum.
Salve, magna parens frugum, Saturnia tellus,
Magna virum 3 tibi res antiquae laudis et artis
Ingredior, sanctos ausus recludere fontes, 175
Ascraeumque cano Romana per oppida carmen.

Nunc locus arvorum ingeniis ; quae robora cuique,
Quis color, et quae sit rebus natura ferendis.
Difficiles primum terrae collesque maligni,
Tenuis ubi argilla ct dumosis calculus arvis, 180
Palladia gaudent silva vivacis olivae.
Indicio est tractu surgens oleaster eodem
Plurimus, ct strati baccis silvestribus agri.
At qum pinguis humus dulcique uligine laeta‚
Quique frequens herbis et fertilis ubere campus ; 185
Qualem saepe cava montis convalle solemus
Despicere 3 huc summis liquuntur rupibus amnes,
Felicemque trahunt limum --, quique editus Austro,
Et filicem curvis inrisam pascit aratris ;
Hic tibi praevalidas olim multoque fluentes 190
Sufficiet Baccho vites ε hic fertilis uvae,
Hic laticis, qualem pateris libamus et auro,
Inflavit quum pinguis ebur Tyrrhenus ad aras,
Lancibus et pandis fumantia reddimus exta.
Sin armenta magis studium vitulosque tueri, 195
Aut fetus ovium, aut urentes culta capellas ;
Saltus et saturi petito longinqua Tarenti,
Et qualem infelix amisit Mantua campum,

