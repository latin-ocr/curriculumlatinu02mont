33 P. ovmn NAsoms [Lm.

prodigiisque venit funeribusque modus.
Dum tamen haec fiunt, viduae cessate puellae:
Exspectet puros pinea taeda dies.
Nec tibi, quae cupidae matura videbere matri,
Comat virgineas hasta recurva comas. 560
Conde tuas, Hymenaee, faces, et ab ignibus atris
Aufer ; habent alias maesta sepulcra faces.
Di quoque templorum foribus celentur opertis:
Thure vacent arae, stentque sine igne foci.
Nunc animae tenues, et corpora functa sepulcris 565
Errant: nunc posito pascitur umbra cibo.
Nec tamen haec ultra, quam tot de mense supersint
Luciferi, quot habent carmina nostra pedes.
Hanc, quia justa ferunt, dixere Feralia lucem.
Ultima placandis manibus illa dies· 570
Ecce anus in mediis residens annosa puellis
Sacra facit Tacitae ; vix tamen ipsa tacet.
Et digitis tria thura tribus sub limine ponit,
Qua brevis occultum mus sibi fecit iter.
Tum cantata ligat cum fusco licia rhombo, 575
Et septem nigras versat in ore fabas.
Quodque pioe adstrinxit, quod acu trajecit ahena,
Obsutum maenae torret in igne caput.
Vina quoque instillat. Vini quodcunque relictum est,
Aut ipsa aut comites, plus tamen ipsa, bibit. 580
Hostiles linguas inimicaque vinximus ora,
Dicit, discedens, ebriaque exit anus.
Forsitan a nobis, quae sit Dea Muta, requiras.
Disce, per antiquos quae mihi nota senes.
Jupiter, indomito J uturnae captus amore, 585
Multa tulit, tanto non patienda deo.
llla modo in sylvis inter coryleta latebat;
Nunc in cognatas· desiliebat aquas.
Convocat hic Nymphas, Latium, quotcunque tenebas,
Et jacit in medio talia verba choro: 590
Invidet ipsa sibi, vitatque, quod expedit illi,
Vestra soror summo jungere membra deo.
Consulite ambobus: nam quae mea magna voluptas,
Utilitas vestrae magna sororis erit.
Vos illi in prima fugienti obsistite ripa, 595
Ne sua fluminea corpora mergat aqua.

