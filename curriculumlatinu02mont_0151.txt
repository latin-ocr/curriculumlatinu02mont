CARMINUM Ι.

Semper haerentem puerum, canebat,

Et Lycum, nigris oculis nigroque
Crine decorum.

Ο decus Phoebi, et dapibus supremi

Grata testudo J ovis P 0 laborum

Dulce lenimen Ξ mihi cumque salve
Rite vocanti.

om: XXXIII—Ad Albium Tibullum.

ALBI, ne doleas plus nimio, memor
Immitis Glycerae, neu miserabiles
Decantes elegos, cur tibi junior
Laesa praeniteat fide.
Insignem tenui fronte, Lycorida
Cyri torret amor ; Cyrus in asperam
Declinat Pholoen : sed prius Appulis
Jugentur capreae lupis,
Quam turpi Pholoe peccet adultero.
Sic visum Veneri ; cui placet impares
Formas atque animos sub juga aenea
Saevo mittere cumjoc0.
Ipsum me melior cum peteret Venus,
Grata detinuit compede Myrtale
Libertina, fretis acrior Hadriae,
Curvantis Calabros sinus.

ODE XXXIV—In Epicureos.

PARCUS deorum cultor et infrequens,
Insanientis dum sapientiae
Consultus erro, nunc retrorsum
Vela dare, atque iterare cursus
Cogor relictos. Namque Diespiter,
Igni corusco nubila dividens
Plerumque, per purum tonantes
Egit equos, volucremque currum :
Quo bruta tellus, et vaga flumina,
Quo Styx, et invisi horrida Taenari
Sedes, Atlanteusque finis
Concutitur. Valet ima summis
Mutare, et insignem attenuat deus,

23
10

15

10

15

10

