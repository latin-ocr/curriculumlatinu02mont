32 AENEIDOS α.

Scandunt rursus equum, et nota conduntur in alvo ·
Heu Σ nihil invitis fas quemquam fidere divis.

Ecce! trahebatur passis Priameia virgo
Crinibus a templo, Cassandra, adytisque Minervae,
Ad coelum tendens ardentia lumina frustra: 405
Lumina: nam teneras arcebant vincula palmas
Non tulit hanc speciem furiata mente Coroebus,
Et sese medium injecit periturus in agmen.
Consequimur cuncti, et densis incurrimus armis.
Hic primum ex alto delubri culmine telis 410
Nostrorum obruimur, oriturque miserrima caedes
Armorum facie, et Grajarum errore jubarum.
Tum Danai, gemitu atque ereptae virginis ira,
Undique collecti invadunt ; acerrimus Ajax,
Et gemini Atridae, Delopumque exercitus omnis. 415
Adversi rupto ceu quondam turbine venti
Confligunt, Zephyrusque, Notusque, et laetus Eois ¹
Eurus equis: stridunt silvae, saevitque tridenti
Spumeus atque imo Nereus ciet aequora fundo.
llli etiam, si quos obscura nocte per umbram 420
Fudimus insidiis, totaque agitavimus urbe,
Apparent : primi clipeos, mentitaque tela,
Agnoscunt, atque ora sono discordia signant.
Ilicet obruimur numero ε prImusque Coroebus
Penelei dextra, divae armipotentis ad aram, 425
Procumbit: cadit et Rhipeus, justissimus unus
Qui fuit in Teucris, et servantissimus aequi:
Dis aliter visum t pereunt Hypanisque Dymasque,
Confixi a sociis; nec te tua plurima, Panthu.
Labentem pietas, nec Apollinis infula texit. 430
Iliaci cineres, et flamma extrema meorum,
Testor, in occasu vestro nec tela nec ullas
Vitavisse vices Danassm ; et, si fata fuissent
Ut caderem, meruisse manu. Divellimur inde,
Iphitus et Pelias mecum; quorum Iphitus aevo 4:35
J am gravior, Pelias et volnere tardus Ulixi ;
Protenus ad sedes Priami clamore vocati.
Hic vero ingentem pugnam, ceu cetera nusquam
Bella forent, nulli tota morerentur in urbe,
Sic Martem indomitum, Danaosque ad tecta ruentis, 440
Cernimus, obsessumque acta testudine limen.

