24 snm-nuos 11.

Quo gemitu conversi animi, compressus et omnis
Impetus. Hortamur fari, quo sanguine cretus,

Quidve ferat 3 memoret, quae sit fiducia capto- 75
Ille haec, deposita tandem formidine, fatur.

Cuncta equidem tibi, Rex, fuerit quodcumque, fatebor
Vera, inquit ε neque me Argolica de gente negabo.
Hoc primum ; nec, si miserum Fortuna Sinonem
Finxit, vanum etiam mendacemque improba finget. 80
Fando aliquod si forte tuas pervenit ad auris
Belidae nomen Palamedis, et incluta fama
Gloria3 quem falsa· sub proditione Pelasgi
Insontem, infando indicio, quia bella vetabat,

Demisere neci; nunc cassum lumine lugent : 85
Illi me comitem, et consanguinitate propinquum,
Pauper in arma pater primis huc misit ab annis.

Dum stabat regno incolumis, regumque vigebat
Conciliis; et nos aliquod nomenque decusque

Gessimus : invidia postquam pellacis Ulixi 90
(Haud ignota loquor) superis concessit ab oris;
Afflietus vitam in tenebris luctuque trahebam,

Et casum insontis mecum indignabar amici.

Nec tacui, demens : et me, fors si qua tulisset,

Si patrios umquam remeassem victor ad Argos, 95
Promisi ultorem: et verbis odia aspera movi.

Hinc mihi prima mali labes: hinc semper Ulixes
Criminibus terre novis; hinc spargere voces

ln volgum ambiguas, et quaerere conscius arma,

Nec requievit enim, donec, Calchante ministro,—- 100
Sed quid ego haec autem, nequidquam ingrata. revolvo ἶ)
Quidve moror ⁴? si omnis uno ordine habetis Achivos,
quue audire sat est3 jamdudum sumite poenas.

Hoc Ithacus velit, et magno mercentur Atridae.

Tum vero ardemus scitari et quaerere caussas, 105
Ignari scelerum tantorum, artisque Pelasgae.
Prosequitur pavitans, et ficto pectore fatur.

Saepe fugam Danai Troja cupiere relicta
Moliri, et longo fessi discedere bello:

Fecissentque utinam ! saepe illos aspera ponti 110
interclusit hiems. et terruit Auster euntis.

Praecipue, quum jam hic, trabibus contextus acernis,
Staret cquuS‚ toto sonuerunt aethere nimbi.

