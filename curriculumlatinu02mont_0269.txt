sm. usn.

Sumta Jovi ; primo tempore inermis erat.
Ignibus Ossa novis, et Pelion altior Ossa
Arsit, et in solida fixus Olympus humo.

57

440

Stat quoque capra simul: Nymphae pavisse feruntur

Cretides : infanti lac dedit illa J ovi.
Nunc vocor ad nomen. Vegrandia farra coloni,
Quae male creverunt, vescaque parva vocant.
Vis ea si verbi est ; cur non ego Vejovis aedem,
AEdem non magni suspicer esse J ovis Ῥ
Jamque, ubi caeruleum variabunt sidera coelum,
Suspice : Gorgonei colla videbis equi.
Creditur hic caesae gravida cervice Medusae
Sanguine respersis prosiluisse jubis.
Huic supra nubes et subter sidera lapso
Coelum pro terra, pro pede penna fuit.
Jamque indignanti nova frena receperat ore,
Cum levis Aonias ungula fodit aquas.
Nunc fruitur coelo, quod pennis ante petebat ι
Et nitidus stellis quinque decemque micat.

Protinus adspicies venienti nocte Coronam
Gnossida. Theseo crimine facta dea est.

J am bene perjuro mutarat conjuge Bacchum,
Quae dedit ingrato fila legenda viro.

Sorte tori gaudens, Quid fiebam rustica Ρ dixit,
Utiliter nobis perfidus ille fuit.

Interea Liber depexus crinibus Indos
Vincit, et Eoo dives ab orbe venit.

Inter captivas facie praestante puellas
Grata nimis Baccho filia regis erat.

Flebat amans conjux, spatiataque littore curvo
Edidit incultis talia verba comis z

En iterum similes, fluctus, audite querelas 1
En iterum lacrymas accipe, arena, meas l

Dicebam, memini, perjure et perfide Theseu!
Ille abiit : eadem crimina Bacchus habet.

Nunc quoque, nulla viro, clamabo, foemina credat.

Nomine mutato causa relata mea est.
O utinam mea sors, qua primum coeperat, isset ἶ
Jamque ego praesenti tempore nulla forem l
Quid me desertis perituram, Liber, arenis

445

450

4:30

460

465

470

475

