anemos 11. 33

Haerent parietibus scalae ; postesque sub ipsos
Nituntur gradibus, clipeosque ad tela sinistris
Protecti objiciunt, prensant fastigia dextris.
Dardanidae contra turris, ac tecta domorum 445
Culmina, convellunt ε his se, quando ultima cernunt,
Extrema jam in morte parant defendere telis ;
Auratasque trabes, veterum 'decora alta parentum,
Devolvunt: alii strictis mucronibus imas η
Obsedere fores ; has servant agmine denso. 450
Instaurati animi, regis succurrere tectis,
Auxilioque levare viros, vimque addere victis.

Limen erat, caecaeque fores, et pervius usus
Tectorum inter se Priami, postesque relicti
A tergo z infelix qua se, dum regna manebant, 45³3
Saepius Andromache ferre incomitata solebat
Ad soceros, et avo puerum Astyanacta trahebat.
Evado ad summi fastigia culminis, unde
Tela manu miseri jactabant irrita Teucri.
Turrim in praecipiti stantem, summisque sub astra 400
Eductam tectis, unde omnis Troja videri
Et Danaum solitae naves, et Achaia castra,
Aggressi ferro circum, qua summa labantis
J uncturas tabulata dabant, convellimus altis
Sedibus, impulimusque τ ea, lapsa repente, ruinam 465
Cum sonitu trahit, et Danaum super agmina late
Incidit: ast alii subeunt : nec saxa, nec ullum
Telorum interea cessat genus.
Vestibulum ante ipsum, primoque in limine, Pyrrhus
Exsultat, telis et luce coruscus aena : 470
Qualis, ubi in lucem coluber, mala gramina pastus,
Frigida sub terra tumidum quern bruma tegebat;
Nunc, positis novus exuviis, nitidusque juventa,
Lubrica convolvit, sublato pectore, terga,
Arduus ad solem, et linguis micat ore trisulcis. 475
Una ingens Periphas, et, equorum agitator Achillis,
Armiger Automedon 3 una omnis Scyria pubes
Succedunt tecto, et flammas ad culmina jactant.
Ipse inter primos correpta dura bipenni
Limina perrumpit, postesque a cardine vellit 480
Aeratos ; jamque excisa trabe firma cavavit
Robora, et ingentem lato dedit ore fenestram.

