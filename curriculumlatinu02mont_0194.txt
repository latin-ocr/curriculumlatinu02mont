66·

CARMINUM 111.

Vana, quae, porta fugiens eburna,

Somnium ducit ⁴? Meliusne fluctus

Ire per longos fuit, an recentes
Carpere flores Ρ

Si quis infamem mihi nunc juvencum

Dedat iratae, lacerare ferro, et

Frangere enitar modo multum amati
Cornua monstri.

Impudens liqui patrios penates :

Impudens Orcum moror 1 Ο deorum

Si quis haec audis, utinam inter errem
Nuda leones l

Antequam turpis macies decentes

Occupet malas, teneraeque succus

Defluat praedae, speciosa quaero
Pascere tigres.

Vilis Europe, pater urguet absens,

Quid mori cessas P potes hac ab orno

Pendulum zona, bene te secuta,

Laedere collum.

Sive te rupes et acuta leto

Saxa delectant, age, te procellae

Crede veloci : nisi herile mavis⁴

Carpere pensum,

Regius sanguis, dominaeque tradi

Barbarae pellex.-Aderat querenti,

Perfidum ridens, Venus, et remisso
Filius arcu. .

Mox, ubi lusit satis, Abstineto,

Dixit, irarum calidaeque rixae,

Cum tibi invisus laceranda reddet
Cornua taurus.

Uxor invicti Jovis esse nescis Ρ

Mitte singultus3 bene ferre magnam

Disce fortunam : tua sectus orbis
Nomina ducet.

ODE XXVIIL-Ad Iasden.
FEsTo quid potius die
Neptuni faciam ⁸? prome reconditum,
Lyde, strenua Caecubum,
Munitaeque adhibe vim sapientiae.

55

60

65

’70

‘Ur

