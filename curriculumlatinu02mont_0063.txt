Amamos 111. 59

Missus, adest : vivo praetervehor ostia saxo
Pantagiae, Megarosque sinus, Thapsumque jacentem.
Talia monstrabat, relegens errata retrorsum 690
Littera, Achemenides, comes infelicis Ulixi.

Sicanio praetenta sinu jacet insula contra

Plemmyrium undosum ε nomen dixere priores 0
Ortygiam. Alpheum fama est huc, Elidis amnem,
Occultas egisse vias subter mare3 qui nunc 695

Ore, Arethusa, tuo Siculis confunditur undis.

J ussi, numina magna loci veneramur: et inde

Exsupero praepingue solum stagnantis Helori.

Hinc altas cautes projectaque saxa Pachyni

Radimus, et, fatis numquam concessa moveri, 700

Apparet Camarina procul, campique Geloi,

Immanisque Gela, fluvii cognomine dicta.

Arduus inde Acragas ostentat maxima longe

Moenia, magnanimum quondam generator equorum :

Teque datis linquo ventis, palmosa Selinus; 705

Et vada dura lego saxis Lilybeia caecis.

Hinc Drepani me portus, et illaetabilis ora,

Accipit. Hic, pelagi tot tempestatibus actus,

Heu! genitorem, omnis curae casusque levamen,

Amitto Anchisen. Hic me, pater optime, fessum 710

Deseris, heu Ξ tantis nequidquam erepte periclis!

N ec vates Helenus, quum multa horrenda moneret,

Hos mihi praedixit luctus, non dira Celaeno.

Hic labor extremus, longarum haec meta viarum.

Hinc me digressum vestris deus appulit oris. 715
Sic pater Aeneas, intentis omnibus, unus

Fata renarrabat divom, cursusque docebat.

Conticuit tandem, factoque hic fine quievit.

Tuti: END.

