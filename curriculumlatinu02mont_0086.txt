22 P. VIRGILII MARONIS [Lm.

Fert ebenum; solis est turea virga Sabaeis.

Quid tibi odorato referam sudantia ligno

Balsamaque et baccas semper frondentis acanthi?

Quid nemora AEthiopum‚ molli canentia lana, 120

Velleraque ut foliis depectant tenuia Seres?

Aut quos Oceano propior gerit India lucos,

Extremi sinus orbis⁴ ubi ae'ra vincere summum

Arboris haud ullae jactu potuere sagittae ?—

Et gens illa quidem sumtis non tarda pharetris.— 125

Media fert tristes succos tardumque saporem

Felicis mali3 quo non praesentius ullum,

Pocula si quando saevae infecere novercae,

Miscueruntque herbas et non innoxia verba,

Auxilium venit, ac membris agit atra venena. 130

Ipsa ingens arbos faciemque simillima lauro;

Et, si non alium late jactaret odorem,

Laurus erat3 folia haud ullis labentia ventis3

Flos ad prima tenax; animas et olentia Medi

Ora fovent illo, et senibus medicantur anhelis. 135
Sed neque Medorum silvae ditissima terra,

Nec pulcher Ganges atque auro turbidus Hermus

Laudibus Italiae certent 3 non Bactra, neque Indi,

Totaque turiferis Panchaia pinguis arenis.

Haec loca non tauri spirantes naribus ignem ¹40

Inverterc satis immanis dentibus hydri,

Nec galeis densisque virum seges horruit hastis ;

Sed gravidae fruges et Bacchi Massicus humor

Implevere 3 tenent olere armentaque laeta.

Hinc bellator equus campo sese arduus infert ; 145

Hinc albi, Clitumne5 greges, et maxuma taurus

Victima, saepe tuo perfusi flumine sacro,

Romanos ad templa deum duxere triumphos.

Hic ver assiduum atque alienis mensibus aestas 3

Bis gravidae pecudes, bis pomis utilis arbos. 150

At rabidae tigres absunt et saeva leonum

Semina ε nec miseros fallunt aconita legentes ;

Nec rapit immensos orbes per humum, neque tanto

Squameus in spiram tractu se colligit anguis.

Adde tot egregias urbes operumque laborem, 155

Tot congesta manu praeruptis oppida saxis,

Fluminaque antiquos subterlabentia muros.

