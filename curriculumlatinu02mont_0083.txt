LIBER SECUNDUS.

HACTENUS arvorum cultus et sidera eoeli3

Nunc te, Bacche, canam, nec non silvestria tecum

Virguha, et prolem tarde crescentis olivae.

Huc, pater o Lenaee 3 tuis hic omnia plena

Muneribus; tibi pampineo gravidus auctumno

Floret ager, spumat plenis vindemia labris3

Huc, pater o Lenaee, veni, nudataque musto

Tingue novo mecum dereptis crura cothurnis.
Principio arboribus varia est natura creandis.

Namque aliae, nullis hominum cogentibus, ipsae 10

Sponte sua veniunt, camposque et fiumina late

Curva tenent, ut molle siler lentaeque genestae,

Populus et glauca canentia fronde salicta;

Pars autem posito surgunt de semine, ut altae

Castaneae, nemorumque ,Iovi quae maxuma frondet 15

<51

AEsculus‚ atque habitae Graiis oracula quercus.

Pullulat ab radice aliis densissima silva,

Utcerasis ulmisque3 etiam Parnasia laurus

Parva sub ingenti matris se subjicit umbra.

Hos natura modos primum dedit3 his genus omne 20

Silvarum fruticumque viret nemorumque sacrorum.
Sunt alii, quos ipse via sibi reperit usus.

Hic plantas tenero abscindens de corpore matrum

Deposuit sulcis3 hic stirpes obruit arvo

Quadrifidasque sudes et acuto robore vallos3 25

Silvarumque alite pressos propaginis arcus

Exspectant et viva sua plantaria terra;

Nil radicis egent aliae, summumque putator

Haud dubitat terrae referens mandare cacumen.

Quin et caudicibus sectis—mirabile dictu 1- 30

Truditur e sicco radix oleagina ligno3

Et saepe alterius ramos impune videmus

Vertere in alterius, mutatamque insita mala

Ferre pirum, et prunis lapidosa rubescere corna.

