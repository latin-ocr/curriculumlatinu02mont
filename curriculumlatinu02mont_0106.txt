42 P. VIRGILII Μ ARONIS [Lus

Sic-ubi magna J ovis antiquo robore quercus

Ingentes tendat ramos, aut sicubi nigrum

Ilicibus crebris sacra nemus accubet umbra;

Tum tenues dare rursus aquas, et pascere rursus 335
Solis ad occasum3 cum frigidus aera vesper

Temperat⁷ et saltus reficit jam roscida luna,

Litoraqe alcyonen resonant, acalanthida dumi.

Quid tibi pastores Libyae, quid pascua versu
Prosequar, et raris habitata mapalia tectis? 340
Saepe diem noctemque et totum ex ordine mensem
Pascitur itque pecus longa in deserta sine ullis
Hospitiis 3 tantum campi jacet. Omnia secum
Armentarius Afer agit, tectumque Laremque
Armaque Amyclaeumque canem Cressamque pharetram ;
Non secus ac patriis acer Romanus in armis 346
Injusto sub fasce viam cum carpit, et hosti
Ante exspectatum positis stat in agmine castris·

At non, qua Scythiae gentes Maeotiaque unda,
Turbidus et torquens flaventes Hister arenas, 350
Quaque redit medium Rhodope porrecta sub axem.
Illic clausa tenent- stabulis armenta, neque ulla}

Aut 'herbae campo apparent, aut arbore frondes:

Sed jacet aggeribus niveis informis et alto

Terra gelu late, septemque adsurgit in ulnas; · 355
Semper hiems, semper spirantes frigora Cauri.

Tum Sol pallentes haud umquam discutit umbras:
Nec cum invectus equis altum petit aethera, nec cum
Praecipitem Oceani rubro lavit aequore currum.
Concrescunt subitze currenti in flumine crustas, 360
Undaque jam tergo ferratos sustinet orbes,

Puppibus illa prius, patulis nunc hospita plaustris:
AEraque dissiliunt volg0‚ vestesque rigescunt

Indutae, caeduntque securibus humida vina,

Et totae solidam in glaciem vertere lacunae3 365
Stiriaque impexis induruit horrida barbis.

Interea toto non secius aere ninguit3

Intereunt pecudes, stant circumfusa pruinis

Corpora magna boum, confertoque agmine cervi
Torpent mole nova, et summis vix cornibus exstant.
Hos non immissis canibus, non cassibus ullis, 371
Puniceaeve agitant pavidos formidine pinnae: ’

