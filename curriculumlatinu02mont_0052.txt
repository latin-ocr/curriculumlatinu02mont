Q

48 AENEIDOS 111.

Disponunt ensis, et scuta latentia condunt.
Ergo, ubi delapsae sonitum per curva dedere
Littora, dat signum specula Misenus ab alta
Aere cavo : invadunt socii, et nova proelia tentant, 240
Obscenas pelagi ferro sodare volucres.
Sed neque vim plumis ullam, nec volnera tergo,
Accipiunt 3 celerique fuga sub sidera lapsae
Semesam praedam, et vestigia foeda, relinquunt.
Una in praecelsa consedit rupe Celaeno, 245
Infelix vates; rumpitque hanc pectore vocem:
Bellum etiam pro caede boum, stratisque juvencis,
Laomedontiadae, bellumne inferre paratis,
Et patrio Harpyias insontis pellere regno ἱ)
Accipite ergo animis, atque haec mea figite dicta. : 250
Quae Phoebo pater omnipotens, mihi Phoebus Apollo
Praedixit, vobis Furiarum ego maxima pando.
Italiam cursu petitis ; ventisque vocatis
Ibitis Italiam, portusque intrare licebit ε
Sed non ante datam cingetis moenibus urbem, 25⁵.
Quam vos dira fames, nostraeque injuria caedis,
Ambesas subigat malis absumere mensas. ³
Dixit ; et in silvam, pennis ablata, refugit.
At sociis, subita gelidus formidine, sanguis
Deriguit: cecidere animi; nec jam amplius armis, 260
Sed votis precibusque, jubent exposcere pacem,
Sive deae, seu sint dirae obscenaeque volucres.
Et pater Anchises, passis de littore palmis,
Numina magna vocat, meritosque indicit honores ε
Di, prohibete minas: di, talem avertite casum ; 265
Et placidi servate pios. Tum littore funem
Deripere excussosque jubet laxare rudentis.
Tendunt vela Noti: ferimur spumantibus undis,
Qua cursum ventusque gubernatorque vocabant.
J am medio apparet fluctu nemorosa Zacynthos, 2701
Dulichiumque, Sameque, et Neritos, ardua 33313.
Effugimus scopulos Ithacae, Laertia regna,
Et terram altricem saevi exsecramur Ulixi.
Mox et Leucatae nimbosa cacumina montis,
Et,f01midatus nautis, aperitur Apollo. 275
Hunc petimus fessi, et parvae succedimus urbi.
Ancora de prora jacitur: stant littore puppa.

