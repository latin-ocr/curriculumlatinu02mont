38 Aunnmos 11.

J am pridem invisus divis, et inutilis, annos

Demoror ; ex quo me divom pater, atque hominum rex,

Fulminis adflavit ventis, et contigit igni.

Talia perstabat memorans, fixusque manebat: 650

Nos contra, effusi lacrimis, conjunxque Creusa,

Ascaniusque, omnisque domus, ne vertere secum

Cuncta pater, fatoque urguenti incumbere, vellet.

Abnegat, inceptoque et sedibus haeret in isdem.

Rursus in arma feror, mortemque miserrimus opto: 655

Nam quod consilium, aut quaejam fortuna dabatur ‘z‘

Mene efferre pedem, genitor, te posse relicto

Sperasti P tantumque nefas patrio excidit ore ζ)

Si nihil ex tanta Superis placet urbe relinqui,

Et sedet hoc animo, perituraeque addere T rojae 660

Teque tuosque juvat ; patet isti janua leto:

Jamque aderit multo Priami de sanguine Pyrrhus,

Natum ante ora patris, patrem qui obtruncat ad aras.

Hoc erat, alma parens, quod me per tela, per ignis,

Eripis, ut mediis hostem in penetralibus, utque 665

Ascanium, patremque meum, juxtaque CreUsam,

Alterum in alterius mactatos sanguine, cernam ⁶?

Arma, viri, ferte arma : vocat lux ultima victos.

Reddite me Danais : sinite instaurata revisam

Proelia. Numquam omnes hodie moriemur inulti. 670
Hinc ferro accingor rursus, clipeoque sinistram

Insertabam aptans, meque extra tecta ferebam.

Ecce ! autem, complexa pedes, in limine conjunx

Haerebat, parvumque patri tendebat Iulum:

Si periturus abis, et nos rape in omnia tecum ; 675

Sin aliquam expertus sumtis spem ponis in armis,

Hanc primum tutare domum. Cui parvus Iulus,

Cui pater, et, conjunx quondam tua dicta, relinquor ?
Talia vociferans, gemitu tectum omne replebat3

Quum subitum dictuque oritur mirabile monstrum. 680

Namque manus inter, moestorumque ora parentum,

Ecce Σ levis summo de vertice visus Iuli

Fundere lumen apex, tactuque innoxia mollis

Lambere flamma comas et circum tempora pasci.

Nos pavidi trepidare metu, crinemque flagrantem 685

Excutere, et sanctos restinguere fontibus ignes.

At pater Anchises oculos ad sidera laetus

