6 Ρ. VIRGILII MARONIS [Lm.

Teque sibi generum Tethys emat omnibus undis;
Anne novum tardis sidus te mensibus addas,

Qua locus Erigonen inter Chelasque sequentes
Panditur ; ipse tibi jam brachia contrahit- ardens
Scorpios, et coeli justa plus parte reliquit: 35
Quidquid eris—nam te nec sperent Tartara regem,
Nec tibi regnandi veniat tam dira cupido;

Quamvis Elysios miretur Graecia campos,

Nec repetita sequi curet Proserpina inattenu—

Da facilem cursum, atque audacibus adnue caeptis, 40
Ignarosque viae mecum miseratus agrestes,

Ingredere, et votis jam nunc adsuesce vocari.

Vere Πονο, gelidus canis cum montibus humor
Liquitur‚ et Zephyro putris se gleba resolvit,
Depresso incipiat jam tum mihi taurus aratro 45
Ingemere, et sulco adtritus splendescere vomer.

Illa seges demum votis respondet avari

Agrioolae, bis quae solem, bis frigora sensit3

Illius immensae ruperunt horrea messes.

Ac prius, ignotum ferro quam scindimus aequor, 50
Ventos et varium coeli praediseere morem

Cura sit, ac patrios cultusque habitusque locorum3

Et quid quaeque ferat regio, et quid quaeque recuset..
Hic segetes. illic veniunt felicius uvae3

Arborei fetus alibi atque injussa virescunt 55
Gramina. Nonne vides, croceos ut Tmolus odores,
India mittit ebur, molles sua tura Sabaei;

At Chalybes nudi ferrum, virosaque Pontus

Castorea, Eliadum palmas Epiros equarum?

Continuo has leges aeternaque foedera certis 60
Imposuit natura locis, quo ternpore primum

Deucalion vacuum lapides jactavit in orbem,

Unde homines nati, durum genus. Ergo age, terrae
Pingue solum primis extemplo a mensibus anni

Fortes invertant tauri, glebasque jacentes 65
Pulverulenta coquat maturis solibus aestas:

At si non fuerit tellus fecunda, sub ipsum

Arcturum tenui sat erit suspendere sule-03

Illic, officiant laetis ne frugibus herbae,

Hic, sterilem exiguus ne deserat humor arenam. 70

