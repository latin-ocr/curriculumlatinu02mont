52 Annnmos 111.

Lyctius Idomeneus ε hic illa ducis Meliboei

Parva Philoctetae subnixa Petelia muro.

Quin, ubi transmissae steterint trans aequora classes,
Et positis aris jam vota in littore solves,

Purpureo velare comas adopertus amictu3 405
N e qua inter sanctos ignis in honore deorum

Hostilis facies occurrat, et omina turbet.

H unc socii morem sacrorum, hunc ipse teneto :

Hac casti maneant in religione nepotes.

Ast, ubi digressum Siculae te admoverit orae 410
Ventus, et. angusti rarescent claustra Pelori,

Laeva tibi tellus et longo laeva petantur

Aequora circuitu : dextrum fuge littus et undas.

Haec loca, vi quondam et vasta convolsa ruina,
(Tantum aovi longinqua valet mutare vetustas) 415
Dis-siluisse ferunt, quum protenus utraque tellus

Una foret z venit medio vi pontus, ct undis

Hesperium Siculo latus abscidit, arvaque, et urbis,
Littore diductas. angusto interluit aestu.

Dextrum Scylla latus, laevum implacata Charybdis 420
obsidet, atque imo barathri ter gurgite vastos

Sorbet in abruptum fluctus rursusque sub auras

Erigit* alternos, et sidera verberat unda.

At Scyllam caecis cohibet spelunca latebris,

Ora exsertantem, et navis in saxa trahentem. 425
Prima hominis facies, et pulchro pectore virgo

Pube tenus : postremo immani corpore pistrix,
Delphinum caudas utero commissa luporum.

Praestat Trinacrii metas lustrare Pachyni ,
Ces-cantem, longos et circum flectere cursus, 430
Quam semel informem vasto vidisse sub antro ’
Scyllam, ct caeruleis canibus resonantia saxa.
Praeterea, si qua est Heleno prudentia, vati

Si qua fides, animum si veris implet Apollo,

Unum illud tibi, nate dea, praeque omnibus unum, 435
praedicam, et repetens iterumque monebo ε

Junonis magnae primum prece numen adora;

Junoni cane vota libens, dominamque potentem
Supplicibus supera donis: sic denique victor

Trinacria finis Italos mittere relicta. 440
Huc ubi delatus Cumaeam accesseris urbem,

