CARMLNUM 1.

ODE V.-Acz ’Pyrrham

Qms multa gracilis te puer in rosa
Perfusus liquidis urguet odoribus
Grato, Pyrrha, sub antro ἶ)

Cui flavam religas comam,
Simplex munditiis 'l heu ! quoties fidem
Mutatosque deos flebit, et aspera

Nigris aequora ventis

Emirabitur insolens,

Qui nune te fruitur credulus aurea 3
Qui semper vacuam, semper amabilem,
Sperat, nescius aurae

Fallacis! Miseri, quibus
Intentata nites! Me, tabula sacer
Votiva paries indicat, uvida

Suspendisse potenti

Vestimenta maris deo,

ODE VL-Ad Ayrippam.

Scmssssms Vario fortis et hostium
Victor, Maeonii carminis alite,
Quam rem cumque ferox, navibus aut equis,

Miles, te duee, gesserit.

Nos, Agrippa, neque haec dicere, nec gravem
Pelidae stomachum, cedere nescii,
Nee cursus duplicis per mare Ulixei,

Nec saevam Pelopis domum,
conamur, tenues grandia : dum pudor,
Imbellisque lyrae Musa potens, vetat
Laudes egregii Caesaris, et tuas,

Culpa deterere ingeni.

Quis Martem tunica tectum adamantina
Digne scripserit ἶ) aut pulvere Troico
Nigrum Merionen ἑ) aut ope Palladis

Tydiden superis parem i>
Nos convivia, nos proelia virginum
Sectis in juvenes unguibus aerium
Cantemus, vacui, sive quid urimur,

Non praeter solitum leves.

10

10

15

