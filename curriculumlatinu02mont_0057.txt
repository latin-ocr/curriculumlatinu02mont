Annamos 111. 53

Divinosque lacus, et Averna sonantia silvis3
Insanam vatem adspicies, quae rupe sub ima
Fata canit, foliisque notas et nomina mandat,
Quaecumque in foliis descripsit carmina virgo, 445
Digerit in numerum, atque antro seclusa relinquit.
Illa manent immota loeis, neque ab ordine cedunt.
Verum eadem, verso tenuis quum cardino ventus
Impulit, et teneras turbavit janua frondis,
Numquam deinde cavo volitantia prendere saxo, 450
Nec revocare situs, aut jungere carmina, curat :
Inconsulti abeunt, sedemque odere Sibyllae.
Hic tibi ne qua morae fuerint dispendia tanti ;
Quamvis increpitent socii, et vi cursus in altum
Vela vocet, possisque sinus implere secundos ; 455
Quin adeas vatem, precibusque, oracula, poscas,
Ipsa canat, vocemque volens atque ora resolvat.
Illa tibi Italiae populos, venturaque bella,
Et quo quemque modo fugiasque ferasque laborem,
Expediet; cursusque dabit venerata secundos. 460
Haec sunt, quae nostra liceat te voce moneri.
Vade age, et ingentem factis fer ad aethera Trojam.

Quae postquam vates sic ore effatus amico est,
Dona dehinc, auro gravia, sectoque elephanto,
Imperat ad navis ferri, stipatque carinis 465
Ingens argentum, Dodonaeosque lebetas,
Loricam consertam hamis auroque trilicem,
Et conum insignis galeae, cristasque comantis,
Arma Neoptolemi. Sunt et sua dona parenti.
Addit equos, additque duces : 470
Remigium supplet: socios simul instruit armis.

Interea classem velis aptare jubebat
Anchises, fieret vento mora ne qua ferenti ;
Quem Phoebi interpres multo compellat honore :
Conjugio, Anchisa, Veneris dignate superbo, 475
Cura defim, bis Pergameis erepte ruinis,
Ecce tibi Ausoniae tellus Ξ hanc adripe velis.
Et tamen hanc pelago praeterlabare necesse est ε
Ausoniae pars illa procul, quam pandit Apollo.
Vade, ait, o felix nati pietate Ζ quid ultra 480
Provehor, et faudo surgentis demoror austros ἓ)
Nec minus Andromache, digressu moesta supremo,

E2

