11.] rAsrL 35

Junonis magnae ‘homine lucus erat.
Huc ubi venerunt, pariter nuptaeque virique
Suppliciter posito procubuere genu.
Cum subito motae tremuere cacumina sylvae,
Et dea per lucos mira locuta suos. 440
Italidas matres, inquit, sacer hircus inito.
Obstupuit dubio territa turba sono.
Augur erat t nomen longis intercidit annis.
Nuper ab Etrusca venerat exsul humo.
Ille caprum mactat z jussae sua terga maritae 445
Pellibus exsectis percutienda dabant.
Luna resumebat decimo nova cornua motu,
Virque pater subito, nuptaque mater erat.
Gratia Lucinae : dedit haee tibi nomina lucus ;
Aut quia principium tu, dea, lucis habes. 450
Parce precor gravidis, facilis Lucina, puellis,
Maturumque utero molliter effer onus.

Orta dies fuerit ; tu desine credere ventis.
Perdidit illius tempor-is aura fidem.

Flamina non constant : et sex reserata diebus 455
Carceris AEolii janua laxa patet.

[Iam levis obliqua subsidit Aquarius urna.
Proximus aetherios excipe, Piscis, equos.
Te memorant fratremque tuum (nam juncta micatis
Signa) duos tergo sustinuisse deos. 460
Terribilem quondam fugiens Typhona Dione,
Tunc cum pro eoelo Jupiter arma tulit,
Venit ad Euphraten comitata Cupidine parvo,
Inque Palaestinae margine sedit aquae.
Populus et cannae riparum summa tenebant ι 465
Spemque dabant salices, hos quoque posse tegi.
Dum latet, insonuit vento nemus. Illa timore
Pallet, et hostiles credit adesse manus.
thue sinu natum tenuit, Succurrite‚ Nymphae,
Et dis auxilium ferte duobus, ait. 470
Nec mora ; prosiluit· Pisces subiere gemelli;
Pro quo nunc dignum sidera munus habent.
Inde nefas ducunt genus hoc imponere mensis,
N ec violant timidi piscibus ora Syri.

