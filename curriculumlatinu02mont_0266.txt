54 P. ovmn NASONIS

Dixerat haec Faunus ε par est sententia Pici.
Deme tamen nobis vincula, Picus ait.

Jupiter huc veniet, valida deductus ab arce.
Nubila promissi Styx mihi testis erit.

Emissi quid agant laqueis, quae carmina dicant,
Quaque trahant superis sedibus arte J ovem ;

Scire nefas homini. Nobis concessa canentur,
Quaeque pio dici vatis ab ore licet.

Eliciunt coelo te, Jupiter : unde minores
Nunc quoque te celebrant, Eliciumque vocant.

Constat Aventinae tremuisse cacumina sylvae,
Terraque subsedit pondere pressa J ovis.

Corda micant regis, totoque e pectore sanguis
Fugit, et hirsutae diriguere comae.

Ut rediit animus, Da certa piamina, dixit,
Fulminis, altorum rexque paterque desim 3

Si tua contigimus manibus donaria puris;
Hoc quoque, quod petitur, si pia lingua rogat.

Annuit oranti : sed verum ambage remota
Abdidit, et dubio terruit ore virum.

· caede caput, dixit. Cui rex, Parebimus, inquit z

Caedenda est hortis eruta cepa meis.

Addidit hic, Hominis : summos, ait ille, capillos.
Postulat hic animam : cui Numa, Piscis, ait·

Risit ; ct, his, inquit, facito mea tela procures,
O vir colloquio non abigende deam!

Sed tibi, protulerit cum totum crastinus orbem
Cynthius, imperii pignora certa dabo.

Dixit, et ingenti tonitru super aethera motum
Fertur, adorantem destituitque Numam.

Ille redit laetus, memoratque Quiritibus acta.
Tarda venit dictis difficilisque fides.

At certe credemur, ait, si verba sequatur
Exitus. En audi crastina, quisquis ades.

Protulerit terris cum totum Cynthius orbem,
Jupiter imperii pignora certa dabit.

Discedunt dubii, promissaque tarda videntur:
Dependetque fides a veniente- die.

Mollis erat tellus, rorataque mane pruina;
Ante sui populus limina regis adest.

Prodit, et in solio medius consedit acerne.

[nm.

320

325

335

340

345

350

355

