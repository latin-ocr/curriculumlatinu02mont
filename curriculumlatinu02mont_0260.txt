48 Ρ. ovinn sAsoxis [Lm.-

A te principium Romano ducimus anno :
Primus de patrio nomine mensis eat.
Vox rata fit, patrioque vocat de nomine mensem.
Dicitur haec pietas grata fuisse deo.
Et tamen ante omnes Martem coluere priores 3
Hoc dederat studiis bellica turba suis. 80
Pallada Cecropidae, Minoia Creta Dianam,
Vulcanum tellus Hypsipylea colit :
J unonem Sparte, Pelopeiadesque Mycenae:
Pinigerum Fauni Maenalis ora caput. Α
Mars Latio venerandus erat, quia praesidet armis. 85
Arma ferae genti remque decusque dabant.
Quod si forte vacas, peregrinos inspice fastos ;
Mensis in his etiam nomine Martis erit.
Tertius Albanis, quintus fuit ille Faliscis :
Sextus apud populos, Hernica terra, tuos. 90
Inter Aricinos, Albanaque tempora constant,
Factaque Telegoni moenia celsa manu.
Quintum Laurentes, bis quintum AEquicolus'asper‚-
A tribus hunc primum turba Curensis habet..
Et tibi cum proavis, miles Peligne, Sabinis 95
Convenit : hic genti quartus utrique deus.
Romulus, hos omnes ut vinceret ordine saltem,
Sanguinis auctori tempora prima dedit.
Nec totidem veteres, quot nunc, habuere Kalendas.
Ille minor geminis mensibus annus erat. 100
Nondum tradideras victas victoribus artes,
Graecia, facundum sed male forte genus.
Qui bene pugnabat, Romanam noverat artem :
Mittere qui poterat pila, disertus erat.
Quis tunc aut Hyadas, aut Pleiadas Atlanteas 105
Senserat, aut geminos esse sub axe polos ἶ)
Esse duas Arctos, quarum Cynosura petatur
Sidoniis, Helicen Graia carina notet ἶ)
Signaque, quae longo frater percenseat anno,
Ire per haee uno mense sororis equos Ρ 110
Libera currebant, et inobservata per annum
Sidera: constabat sed tamen esse deos.
Non illi coelo labentia signa movebant,
Sed sua3 quae magnum perdere crimen erat.
Illa quidem foeno : sed erat reverentia foeno, 115

