111.] msn. 49

Quantum nunc aquilas cernis habere tuas.
Pertica suspensos portabat longa maniplos ε
Unde maniplaris nomina miles habet.
Ergo animi indociles, et adhuc ratione carentes
Mensibus egerunt lustra minora decem. 120
Annus erat, decimum cum luna repleverat orbem.
Hic numerus magno tunc in henore fuit.
Seu quia tot digiti, per quos numerare solemus ;
Seu quia bis quino foemina mense parit;
Seu quod adusque decem numero crescente venitur ;125›
Principium spatiis sumitur inde novis.
Inde pares centum denos secrevit in orbes
Romulus, hastatos instituitque decem.
Et totidem princeps, totidem pilanus, habebat
Corpora, legitimo quique merebat equo. 130
Quin etiam partes totidem Titiensibus idem,
Quosque vocant Ramnes, Luceribusque dedit.
Assuetos igitur numeros servavit in anno.
Hoc luget spatio foemina maesta virum.
Neu dubites, primae fuerint quin ante Kalendae 135
Martis ; ad. haec animum signa referre potes,
Laurea Flaminibus, quae toto perstitit, anno,
Tollitur, et frondes sunt in honore novae.
J anua nunc regis posita viret arbore Phoebi z
Ante tuas fit idem, curia prisca, fores. ΜΟ
Vesta quoque ut folio niteat velata recenti,
Cedit ab Iliacis laurea cana focis.
Adde, quod arcana fieri novus ignis in aede
Dicitur, et vires flamma refecta capit.
Nec mihi parva fides, annos hinc isse priores, 145
Anna quod hoc coepto est mense Perenna coli.
Hinc etiam veteres initi memorantur honores
Ad spatium belli, perfide Poene, tui.
Denique quintus ad hoc fuerat Quintilis :⁷ et inde
Incipit, a numero nomina quisquis habet. 1:30
Primus, oliviferis Romam deductus ab arvis,
Pompilius menses sensit abesse duos.
Sive hoc a Samio doctus, qui posse renasci
Nos putat 3 Egeria sive monente sua.
Sed tamen errabant etiamnum tempora ; donec 155
Caesaris in multis haec quoque cura fuit.

E

