40 P. ov1D11 NAsoms [ΜΒ.

Et, Bene nos, patriae, bene te, pater, optime Caesar,
Dicite, suffuso per sacra verba mero.

Nox ubi transierit, solito celebretur honore,
Separat indicio qui deus arva suo. 640
Termine, sive lapis, sive es defossus in agro
Stipes ab antiquis, sic quoque numen habes.
Te duo diversa domini pro parte coronant3
Binaque serta tibi, binaque liba ferunt.
Ara fit: hue ignem curto fert rustica testu 645
Sumtum de tepidis ipsa colona focis.
Ligna senex minuit, concisaque construit alte ε
Et solida ramos figere pugnat humo.
Dum sicco primas irritat cortice flammas,
Stat puer, et manibus lata canistra tenet. 650
Inde, ubi ter fruges medios immisit in ignes,
Porrigit incisos filia parva favos.
Vina tenent alii : libantur singula flammis.
Spectant, et linguis candida turba favent.
Spargitur et caesa communis Terminus agna 3 ⁴555
Nec queritur, lactens cum sibi porca datur.
Conveniunt, celebrantque dapes vicinia simplex,
Et cantant laudes, Termine sancte, tuas.
Tu populos, urbesque, et regna ingentia finis t
Omnis erit sine te litigiosus ager. 66⁴)
Nulla tibi ambitio est : nullo corrumperis auro.
Legitima servas credita rura fide.
Si tu signasses olim Thyreatida terram,
Corpora non leto missa trecenta forent:
Nec foret Othryades congestis lectus in armis. 665
O quantum patriae sanguinis ille dedit l
Quid, nova cum fierent Capitolia P nempe deorum
Cuncta J ovi cessit turba, locumque dedit.
Terminus, ut veteres memorant, inventus in aede
Restitit ι et magno cum Jove templa tenet. 670
N unc quoque, se supra ne quid nisi sidera cernat,
Exiguum templi tecta foramen habent.
Termine, post illud levitas tibi libera non est τ
Qua positus fueris in statione, mane.
Nec tu vicino quicquam concede roganti ; 675
Ne videare hominem praeposuisse Jovi.

