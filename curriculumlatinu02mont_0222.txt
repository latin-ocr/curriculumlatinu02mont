10 Ρ. ovmn Nasoms [m.

Dum populus pauper, dum nova Roma fuit ;
Dum oasa Martigenam capiebat parva Quirinum,
Et dabat exiguum fluminis ulva torum. 200
Jupiter angusta vix totus stabat in aede:
Inque J ovis dextra fictile fulmen erat.
Frondibus ornabant, quae nune Capitolia gemmis:
Pascebatque suas ipse. senator oves.
Nee pudor in stipula placidam cepisse quietem, 205
Nee foenum capiti supposuisse fuit.
J ura dabat populis posito modo consul aratro :
Et levis argenti lamina crimen erat.
At postquam fortuna loci caput extulit hujus,
Et tetigit summos vertice Roma deos; 210
Crevcrunt et opes, et opum furiosa cupido:
Et, cum possideant plurima, plura volunt.
Quaerere, ut absumant, absumta requirere certant:
Atque ipsae vitiis sunt alimenta vices.
Sic, quibus intumuit suffusa venter ab unda, 215
Quo plus sunt potae, plus sitiuntur aquae.
In pretio pretium nunc est : dat census honores,
Census amicitias z pauper ubique jacet.
Tu tamen, auspicium si sit stipis utile, quaeris,
Curque juvent nostras aera vetusta manus. 220
AEra dabant olim3 melius nunc omen in auro est,
Victaque concedit prisca moneta novae.
Nos quoque templa juvant, quamvis antiqua probemus,
Aurea 3 majestas convenit ista deo.
Laudamus vetereS, sed nostris utimur annis3 225
Mos tamen est aeque dignus uterque coli.
Finierat monitus. Placidis ita rursus, ut ante,
Clavigerum verbis alloquor ipse deum :
Multa quidem didici ; sed cur navalis in aere
Altera signata est, altera forma biceps ⁸? 230
Noscere me duplici posses in imagine, dixit,
Ni vetus ipsa dies extenuaret opus.
Causa ratis superest : Tuscum rate venit in amnem
Ante pererrato falcifer orbe deus.
Hac ego Saturnum memini tellure receptum ; 235
Coelitibus regnis ab Jove pulsus erat. ⁷
Inde diu genti mansit Saturnia nomen:
Dicta quoque est Latium terra, latente deo.

