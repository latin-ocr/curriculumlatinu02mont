111.] usn. 53

Molliri placuit jure, deamque metu.
Inde datae leges, ne firmior omnia posset:
Coeptaque sunt pure tradita sacra coli. 280
Exuitur feritas, armisque potentius aequum est:
Et cum cive pudet conseruisse manus.
Atque aliquis, modo trux, visa jam vertitur ara ;
Vinaque dat tepidis salsaque farra focis.
Ecce deum genitor rutilas per nubila flammas 285
Spargit, et effusis aethera siccat aquis.
Non alias missi cecidere frequentius ignes.
Rex pavet ; et vulgi pectora terror habet.
Cui dea, Ne nimium terrere ε piabile fulmen
Est, ait, et saevi flectitur ira Jovis. 290
Sed poterunt ritum Picus Faunusque piandi
Prodere, Romani numen uterque soli.
Nec sine vi tradent. Adhibeto vincula captis.
Atque ita, qua possint, erudit, arte capi.
Lucus Aventino suberat niger ilicis umbra, 295
Quo posses viso dicere, Numen inest.
In medio gramen, muscoque adoperta virenti
Manabat saxo vena perennis aquae.
Inde fere soli Faunus Picusque bibebant.
Huc venit, et fonti rex Numa mactat ovem; 300
Plenaque odorati disponit pocula Bacchi;
Cumque suis antro conditus ipse latet.
Ad solitos veniunt sylvestria numina fontes,
Et relevant multo pectora sicca mero.
Vina quies sequitur : gelido Numa prodit ab antro, 305
Vinclaque sopitas addit in arcta manus.
Somnus ut abscessit, tentando vincula pugnant
Rumpere ε pugnantes fortius illa tenent.
Tum Numa: Di nemorum, factis ignoscite nostris,
Si scelus ingenio scitis abesse meo ε 310
Quoque modo possit fulmen, monstrate, piari.
Sic Numa ; sie quatiens cornua Faunus ait :
Magna petis, nec quae monitu tibi discere nostro
Fas sit. Habent fines numina nostra suos.
Di sumus agrestes, et qui dominemur in altis 315
. Montibus. Arbitrium est in sua tela J ovi.-
Hunc tu non poteris per te deducere coelo:

At poteris nostra forsita& u2sus ope.

