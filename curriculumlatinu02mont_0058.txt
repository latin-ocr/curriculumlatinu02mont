54 AENEmos 111.

Fert picturatas auri subtemine vest-is,

Et Phrygiam Ascanio chlamydem ; nec cedit honore

Textilibusque onerat donis, ac talia fatur: 485

Accipe et haec, manuum tibi quae monumenta mearum

Sint, puer, ct longum Andromachae testentur amorem,

Conjngis Hectoreae. Cape dona extrema tuorum,

O mihi sola mei super Astyanactis imago!

Sic oculos, sic ille manus, sic ora ferebat; 490

Et nunc aequali tecum pubesceret aevo.

Hos ego digrediens lacrimis affabar obortis:

Vivite felices, quibus est fortuna peracta.

Jam sua : nos alia ex aliis in fata vocamur.

Vobis parta quies : nullum maris aequor arandum ; 495

Arva neque Ausoniae, semper cedentia retro,

Quaerenda. Effigiem Xanthi Trojamque videtis,

Quam vestrae fecere manus; melioribus, opto,

Auspiciis, et quae fuerit minus obvia Graiis.

Si quando Thybrim, vicinaque Thybridis arva, 500

lutraro, gentique meae data moenia cernam;

Cognatas urbis olim, populosque propinquos,

Epiro, Hesperia, (quibus idem Dardanus auctor,

Atque idem casus) unam faciemus utramque

Trojam animis : maneat nostros ea cura nepotes. 505
Provehimur pelago vicina Ceraunia juxta ;

Unde iter Italiam, cursusque brevissimus undis.

Sol ruit interea, et montes umbrantur opaci.

Stet-nimur optatae gremio telluris ad undam,

Sortiti remos, passimque in littore sicco 510

Corpora curamus ε fessos sopor irrigat artus.

Necdum orbem medium Nox, horis acta, subibat τ

Haud segnis strato surgit Palinurus, et omnis

Explorat ventos, atque auribus aera captat ε

Sidera cuncta notat tacito labentia coelo: 515

Arcturum, pluviasque Hyadas, geminosque Triones,

Armatumque auro circumspicit Oriona.

Postquam cuncta videt coelo constare sereno,

Dat clarum e puppi signum ; nos castra movemus,

Tentamusque viam, et velorum pandimus alas. 520
Jamque rubescebat stellis Aurora fugatis,

Quum procul obscuros colles humilemque videmus

Italiam. Italiam primus conclamat Achates t

