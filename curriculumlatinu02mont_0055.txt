, Ammnos m. 51

Qui tripodas, Clarii lauros, qui sidera sentis, 360
Et volucrum linguas, et praepetis omina pennae;
Fare age, (namque omnem cursum mihi prospera dixit
Religio, et cuncti suaserunt numine divi
Italiam petere, et terras tentare repostas :
Sola novum, dictuque nefas, Harpyia Celaeno 365
Prodigium canit, et tristis denuntiat iras,
Obscenamque famem) quae prima pericula vito P
Quidve sequens, tantos possim superare labores ⁶?
Hic Helenus, caesis primum de more juvencis,
Exorat pacem divom, vittasque resolvit 370
Sacrati capitis, meque ad tua limina, Phoebe,
Ipse manu, multo suspensum numine, ducit3
Atque haec deinde canit divino ex ore sacerdos :

Nate dea, nam te majoribus ire per altum
Auspiciis manifesta fides ; sic fata desim rex 375
Sortitur, volvitque vices : is vertitur ordo ε
Pauca tibi e multis, quo tutior hospita lustres
Aequora, et Ausonio possis considere portu,
Expediam dictis ; prohibent nam cetera Parcae
Scire, Helenum farique vetat Saturnia J uno. 380
Principio, Italiam, quam tu jam rere propinquam,
Vicinosque, ignare, paras invadere portus,
Longa procul longis via dividit invia terris.
Ante et Trinacria lentandus remus in unda,
Et salis Ausonii lustrandum navibus aequor, 385
Infernique lacus, Aeaeaeque insula Circae,
Quam tuta possis urbem componere terra.
Signa tibi dicam r tu condita mente teneto.
Quum tibi sollicito, secreti ad fluminis undam,
Littoreis ingens inventa sub ilicibus sus, 390
Triginta capitum fetus enixa, jacebit,
Alba, solo recubans, albi circum ubera nati ;
Is locus urbis erit, requies ea certa laborum.
Nec tu mensarum morsus horresce futuros z
Fata viam invenient, aderitque vocatus Apollo. 395
Has autem terras, Italique hanc littoris oram,
Proxima quae nostri perfunditur aequoris aestu,
Effuge ε cuncta malis habitantur moenia Graiis.
Hic et Narycii posuerunt moenia Locri,
Et Sallentinos obsedit milite campos 400

