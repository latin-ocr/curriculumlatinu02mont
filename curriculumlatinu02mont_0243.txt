ιι] usn.

Testis erit Pholoe, testes Stymphalides undae,
Quique citis Ladon in mare currit aquis,
Cinctaque pinetis nemoris juga Nonacrini,
Altaque Cyllene, Parrhasiaeque nives.
Pan erat armenti custos, Pan numen equarum ε
Munus ob incolumes ille ferebat oves.
Transtulit Evander sylvestria numina secum.
Hic, ubi nunc urbs est, tum locus urbis erat.
Inde deum colimus, devectaque sacra Pelasgis.
Flamen ad haec prisco more Dialis erat.
Cur igitur currant, et cur (sic currere mos est)
Nuda ferant posita corpora veste, rogas :2
Ipse deus velox discurrere gaudet in altis
Montibus, et subitas concitat ille feras.

Ipse deus nudus nudos jubet ire ministros :
Nec satis ad cursum commoda vestis erat.
Ante J ovem genitum terras habuisse feruntur
Are-ades ε et Luna gens prior illa fuit.
Vita ferae similis, nullos agitata per usus :

Artis adhue expers, et rude vulgus erat.

Pro domibus frondes norant, pro frugibus herbas :

Nectar erat palmis hausta duabus aqua.

Nullus anhelabat sub adunco vomere taurus :
Nulla sub imperio terra colentis erat ε

Nullus adhuc erat usus equi ε se quisque ferebat.
Ibat ovis lana corpus amicta sua.

Sub Jove durabant, et corpora nuda gerebant,
Docta graves imbres et tolerare Notos.

Nunc quoque detecti referunt monumenta vetusti
Moris, et antiquas testificantur opes.

Sed cur praecipue fugiat velamina Faunus,
Traditur antiqui fabula plena joci.

Forte comes dominae juvenis Tirynthius ibat :
Vidit ab excelso Faunus utrumque jugo.

Vidit, et incaluit, Montanaque numina, dixit,
Nil mihi vobiscum est ε haec meus ardor erit.

Ibat odoratis humeros perfusa capillis
Maeonis, aurato conspicienda sinu.

Aurea pellebant rapidos umbracula soles ;
Quae tamen Herculeae sustinuere manus.

Jamque nemus Bacchi, Tmoli vineta, tenebat,

31

275

285

290

295

300

305

310

