CARMINUM 111.

Sparsum odoratis humerum capillis;
Qualis aut Nireus fuit, aut aquosa
Raptus ab Ida.

ODE XXL—-Ad Amphoram.

Ο NATA mecum consule Manlio,
Seu tu querelas, sive geris jocos,
Seu rixam et insanos amores,

Seu facilem, pia Testa, somnum· ‚
Quocunque lectum nomine Massicum
Servas, moveri digna bono die:

Descende, Corvino jubente

Promere languidiora vina.

Non ille, quamquam Socraticis madet
Sermonibus, te negliget horridus:
Narratur et prisci Catonis

Saepe mero caluisse νᾷιιε.

Tu lene toi mentum ingenio admoves
Plerumque duro : tu sapientium
Cui-as et arcanum jocoso

Consilium retegis Lyaeo ε
Tu spem reducis mentibus anxiis,
Viresque; et addis cornua pauperi,

Post te neque iratos trementi

Regum apices, neque militnm arma.

Te Liber, et, si laeta aderit, Venus,
Segnesque nodum solvere Gratiae,
Vivaeque producent lucernae,
Dum rediens fugat astra Phoebus.

ODE XXIL-Ad Dianam.

MONTIUM custos nemorumque, Virgo,

Quae laborantes utero puellas,

Ter vocata, audis, adimisque leto,
Diva triformis· ,

Imminens villae tua pinus esto,

Quam per exactos ego laetus annos

Verris obliquum meditantis ictum
Sanguine donem.

F

61

