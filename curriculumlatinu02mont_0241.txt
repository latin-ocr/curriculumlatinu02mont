Γ 11. usn. 29

Idibus agrestis fumant altaria Fauni,
Hic ubi discretas insula rumpit aquas.
Haec fuit illa dies, in qua Veientibus arvis 195
Ter centum Fabii, ter cecidere duo.
Una domus vires et onus susceperat urbis t
Sumunt gentiles arma professa manus.
Egreditur castris miles generosus ab isdem,
E quis dux fieri quilibet aptus erat. 200
Carmentis portae dextro via proxima J ano est.
Ire per hanc noli, quisquis es 3 omen habet.
Illa fama refert Fabios exisse trecentos.
Porta vacat culpa ; sed tamen omen habet.
Ut celeri passu Cremeram tetigere rapacem, 205
(Turbidus hibernis ille fluebat aquis,>
Castra loco ponunt ; destrictis ensibus ipsi
Tyrrhenum valido Marte per agmen eunt.
Non aliter, quam cum Libyca de rupe leones
Invadunt sparsos lata per arva greges. ‘210
Diffugiunt hostes, inhonestaque vulnera tergo
Accipiunt: Tusco sanguine terra rubet.
Sic iterum, sic saepe cadunt. Ubi vincere aperte
Non datur, insidias armaque caeca parant.
Campus erat: campi claudebant ultima colles, 215
Sylvaque montanas occulere apta feras.
In medio paucos, armentaque rara relinquunt 3
Caetera virgultis abdita turba latet.
Ecce, velut torrens undis pluvialibus auctus, N
Aut nive, quae Zephyro victa tepente fluit, 220
Per sata perque vias fertur, nec, ut ante solebat,
Riparum clausas margine finit aquas :
Sic Fabii latis vallem discursibus implent ;
Quosque vident, sternunt z nec metus alter inest.
Quo ruitis, generosa domus ἱ) male creditur hosti. 225
Simplex nobilitas, perfida tela cave.
Fraude perit virtus. In apertos unrlique campos
Prosiliunt hostes, et latus omne tenent.
Quid facient pauci contra tot millia fortes ἶ)
Quidve, quod in misero tempore restet, habent? 230
Sicut aper, sylvis longe Laurentibus actus,
Fulmineo celeres dissipat ore canes 3
Mox tamen ipse perit ε sic non moriuntur inulti z

02

