CARMINUM 1v.

Sed quae Tibur aquae fertile praefluunt,
Et spissae nemorum comae

Fingent Aeolio carmine nobilem.
Romae, principis urbium,

Dignatur suboles inter amabiles
Vatum ponere vme choros :

Et jam dente minus mordeor invido.
Ο, testudinis aureae

Dulcem quae strepitum, Pieri, temperas l
O, mutis quoque piscibus·

’ Donatura cycni, si libeat, sonum l

Totum muneris hoc tui est,
Quod monstror digito praetereuntium
Romanae fidicen lyrae :

Quod spiro, et placeo, si placeo, tuum est.

ODE IV.-—Drusi Laudes.

QUALEM ministrum fulminis alitem
(Cui rex deorum regnum in aves vagas
Permisit, expertus fidelem,
Jupiter, in Ganymede flavo)
Olim juventas, et patrius vigor
Nido laborum propulit inscium,
Vernique, jam nimbis remotis,
Insolitos docuere nisus
Venti paventem3 mox in ovilia
Demisit hostem vividus impetus;
Nunc in reluctantes dracones
Egit amor dapis atque pugnae:
Qualemve laetis caprea pascuis
Intenta, fulvae matris ab ubere
J am lacte depulsum leonem,
Dente novo peritura, vidit ;
Videre Rhaetis bella sub Alpibus
Drusum gerentem Vindelici3 quibus
Mos unde deductus per omne
Tempus Amazonia secur-i
Dextras obarmet, quaerere distuli:
Nec scire fas est omnia. Sed diu
Lateque victrices catervae,
Consiliis juvenis revictae,

G

73
10

20

‹10

15

