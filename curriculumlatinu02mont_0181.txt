CARMINUM 111„

Medus infestus sibi luctuosis
Dissidet armis ε

Servit Hispanae vetus hostis orae,

Cantaber, sera domitus catena :

J am Scythae laxo meditantur areu
Cedere campis.

Negligens‚ ne qua populus laboret,

Parce privatus nimium cavere :

Dona praesentis cape laetus horae, et
Linque severa.

ODE 1X‚—Ad Lydiam.

HORATIUS.

DONEC gratus eram tibi,

Nec quisquam potior brachia candidae
Cervici juvenis dabat,

Persarum vigui rege beatior.

LYDIA.

Donec non alia magis

Arsisti‚ neque erat Lydia post Chloen 3
Multi Lydia nominis,

Romana vigui clarior Ilia.

HORATlUS.
Me nunc Thressa Chloe regit,

Dulces docta modos, et citharae sciens ;

Pro qua non metuam mori,
Si parcent animae fata superstiti,

LYD IA .

Me torret face mutua
Thurini Calais filius Ornyti ;

Pro quo bis patiar mori,
Si parcent puero fata superstiti„

HORATIUS .

Quid, si prisca redit Venus,
Diductosque jugo cogit a'eneo ;

‚Si flava excutitur Chloe,
Rejectaeque patet janua Lydiae?

Ea

53

go
Ur

'57

210

