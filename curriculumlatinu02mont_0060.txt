56 ammos 111.

Subducta ad Manis imos desidimus unda. 565
Ter scopuli clamorem inter cava saxa dedere:

Ter spumam elisam et rorantia vidimus astra.

Interea fessos ventus cum sol'e reliquit ;

Ignarique viae Cyclopum adlabimur oris.

Portus ab accessu ventorum immotus, et ingens 570
Ipse : sed horrificis juxta tonat Aetna ruinis,
Interdumque atram prorumpit ad aethera nubem,
Turbine fumantem piceO, et candente favilla;
Attollitque globos flammarum, et sidera lambit:
Interdum scopulos, avolsaque viscera montis, 575
Erigit eructans, liquefactaque saxa sub auras
Cum gemitu glomerat, fundoque exaestuat imo.

Fama est, Enceladi, semiustum fulmine, corpus
Urgueri mole hac, ingentemque insuper Aetnam
Impositam ruptis flammam exspirare caminis ; 580
Et, fessum quoties mutet latus, intremere omnem
Murmure Trinacriam, et coelum subtexere fumo.
Noctem illam tecti silvis immania monstra

Perferimus; nec, quae sonitum det caussa, videmus:
Nam neque erant astrorum ignes, nec lucidus aethra 585
Siderea polus, obscuro sed nubila coelo ;

Et lunam in nimbo nox intempesta tenebat.

Postera jamque dies primo surgebat Eoo,
Humentemque Aurora polo dimoverat umbram :

Quum subito e silvis, macie confecta suprema, 590
Ignoti nova forma viri, miserandaque cultu,

Procedit, supplexque manus ad littora tendit.
Respieimus. Dira illuvies, immissaque barba,
Consertum tegumen spinis: at cetera Graius,

Ut quondam patriis ad Τ rojam missus in armis. 595
Isque, ubi Dardanios habitus, et Troia vidit

Arma procul, paullum, adspectu conterritus, haesit,
Continuitque gradum z mox sese ad littora praeceps
Cum fletu precibusque tulit: Per sidera testor,

Per superos, atque hoc coeli spirabile lumen; 600
Tollite me, Teucri: quascumque abducite terras.

Hoc sat erit. Scio me Danais e classibus unum,

Et bello Iliacos fateor petisse Penates 3 ⁵

Pro quo, si sceleris tanta est injuria nostri,

Spargite me in fluctus, vastoque immergite ponto. ⁶05

