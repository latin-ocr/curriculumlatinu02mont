CARMINUM lv.

ODE IX.—Ad Lollium.

NE forte credas interitura, quae,
Longe sonantem natus ad Aufidum,

Non ante vulgatas per artes

Verba loquor socianda chordis ;

Non, si priores Maeonius tenet
Sedes Homerus, Pindaricae latent,
Ceaeque, et Alcaei minaces,

Stesichorique graves camenae:
Nec, si quid olim lusit Anacreon,
Delevit aetas: spirat adhuc amor,

Vivuntque commissi calores

Aeoliae fidibus puellae.

Non sola comtos arsit adulteri
Crines, et aurum vestibus illitum
Mirata, regalesque cultus

Et comites, Helene Lacaena ;
Primusve Teucer tela Cydonio
Direxit arcu : non semel Ilios

Vexata : non pugnavit ingens

Idomeneus Sthenelusve solus
Dicenda musis proelia ε non ferox
Hector, vel acer Deiphobus graves

Excepit ictus pro pudicis

Conjugibus puerisque primus.
Vixere fortes ante Agamemnona
Multi : sed omnes illacrimabiles

Urguentur‚ ignotique, longa

Nocte, carent quia vate sacro.
Paullum sepultae distat inertiae
Celata virtus. Non ego te meis

Char-tis inornatum silebo,

Totve tuos patiar labores
Impune, Lolli, carpere lividas
Obliviones. Est animus tibi

Rerumque prudens, et secundis

Temporibus dubiisque rectus ;
Vindex avarae fraudis, et abstinens,
Ducentis ad se cuncta, pecuniae;

Consulque non unius anni,
Sed quoties bonus atque fidus

Q!

10

30

40

