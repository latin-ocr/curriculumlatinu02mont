62 p. ovum NASONIS [mn.

Sub verbum querulas impulit aura sores.
Exsilit3 et velox humili super arva fenestra
Se jacit. Audacem fecerat ipse timor.
Quaque metu rapitur, tunica velata recincta v 645
Currit, ut auditis territa dama lupis.
Corniger hanc cupidis rapuisse Numicius undis
Creditur, et stagnis occuluisse suis.
Sidonis interea magno clamore per agros
Quaeritur. Apparent signa notaeque pedum. 651)
Ventum erat ad ripas: inerant vestigia ripis.
Sustinuit tacitas conscius amnis aquas.
Ipsa loqui visa est, Placidi sum Nympha Numici ε
Amne perenne latens Anna Perenna vocor.
Protinus erratis, laeti vescuntur in agris, 655
Et celebrant largo seque diemque mero.
Sunt quibus haec Luna est, quia mensibus impleat an-
num :
Pars Themin, Inachiam pars putat esse bovem,
Invenies, qui te Nymphen Atlantida dicant,
Teque J ovi primos, Anna, dedisse cibos. 660
Haec quoque, quam referam, nostras pervenit ad auras
Fama ι nec a vera dissidet illa fide.
Plebs vetus, et nullis etiamnum tuta tribunis,
Fugit, et in Sacri vertice montis abit.
J am quoque, quem secum tulerant, defecerat illos 665
Victus, et humanis usibus apta Ceres.
Orta suburbanis quaedam fuit Anna Bovillis,
Pauper, sed multae sedulitatis anus.
Illa. levi mitra canos redimita capillos,
Fingebat tremula rustica liba manu; 670
Atque ita per populum fumantia mane solebat
Dividere. Haec populo copia grata fuit. ”
Pace domi facta signum posuere Perennae,
Quod sibi defectis illa tulisset opem.
Nunc mihi, cur cantent, superest, obseaena puellae, 675
Dicere: nam coeunt, certaque probra canunt.
Nuper erat dea factam venit Gradivus ad Annam,
Et cum seducta talia verba facit z
Mense meo coleris ; junxi mea tempora tecum ι
Pendet ab officio spes mihi magna tuo, 680
Armifer armiferae correptus amore Minervae

