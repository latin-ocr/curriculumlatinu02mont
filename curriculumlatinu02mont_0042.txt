34 AENEmos 11.

Apparet domus intus, et atria longa patescunt:
Apparent Priami et veterum penetralia regum3
Armatosque vident stantis in limine primo. 485
At domus interior gemitu, miseroque tumultu,
Miscetur ; penitusque cavae plangoribus aedes
Femineis ululant z ferit aurea sidera elamor.
Tum pavidae tectis matres ingentibus errant,
Amplexaeque tenent postes, atque oscula figunt. 490
Instat vi patria Pyrrhus; nec claustra neque ipsi
Custodes sufferre valent : labat ariete crebro
Janua, et emoti procumbunt cardine postes.
Fit via vi : rumpunt aditus, primosque trucidant
lmmissi Danai, et late loca milite complent. 495
N on sic, aggeribus ruptis, quum spumeus amnis
Exiit, oppositasque evicit gurgite moles,
Fertur in arva furens cumulo, camposque per omnis
Cum stabulis armenta trahit. Vidi ipse furentem
Caede Neoptolemum, geminosque in limine Atridas: 500
Vidi Hecubam, centumque nurus, Priamumque per aras
Sanguine foedantem, quos ipse sacraverat, ignis.
Quinquaginta illi thalami, spes tanta nepotum,
Barbarico postes auro spoliisque superbi, .
procubuere. Tenent Danai, qua deficit ignis. 505
Forsitan et, P1iami fuerint quae fata, requiras.
Urbis uti captae casum convolsaque vidit
Limina tectorum, et medium in penetralibus hostem3
Arma diu senior desueta, trementibus aevo,
Circumdat nequidquam humeris, et inutile ferrum 510
Cingitur‚ ac densos fertur moriturus in hostis.
Aedibus in mediis, nudoque sub aetheris axe,
Ingens ara fuit; juxtaque veterrima laurus,
lncumbens arae, atque umbra complexa Penates.
Hic Hecuba et natae nequidquam altaria circum, 515
Praecipites atra ceu tempestate columbae,
Condensae, et divom amplexae simulacra, sedebant.
Ipsum autem sumtis Priamum juvenalibus armis
Ut vidit; Quae mens tam dira, miserrime conjunx,
Impulit his cingi telis P aut quo ruis ⁸? inquit. 520
Non tali auxilio, nec defensoribus istis,
Tempus eget; non, si ipse meus nunc adforet Hector.
Huc tandem concede: haec ara tuebitur omnis ;

