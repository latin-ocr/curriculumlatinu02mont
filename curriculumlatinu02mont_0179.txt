CARMINUM 111.

Motus doceri gaudet Ionicos
Matura virgo, et fingitur artubus ;
J am nunc et incestos amores
De tenero meditatur ungui.
Mox juniores quaerit adulteros
Inter mariti vina :v neque eligit,
Cui donet impermissa raptim
Gaudia, luminibus remotis 3
Sed, jussa, coram, non sine conscio
Surgit marito, seu vocat institor,
Seu navis Hispanae magister,
Dedecorum pretiosus emtor.
Non his juventus orta parentibus
Infecit aequor sanguine Punico,
Pyrrhumque et ingentem cecidit

Antiochum, Hannibalemque dirum :

Sed rusticorum mascula militum
Proles, Sabellis docta ligonibus
Versare glebas, et severae
Matris ad arbitrium recisos
Portare fustes, sol ubi montium
Mutaret umbras, et juga demeret
Bobus fatigatis, amicum
Tempus agens abeunte curru.
Damnosa quid non imminuit dies ⁴?
Aetas parentum, pejor avis, tulit
Nos nequiores, mox elaturos
Progeniem vitiosiorem.

Ona VIL-Acl Asterien.

QUID fies, Asterie, quem tibi candidi
Primo restituent vere Favonii,
Thyna merce beatum,

Constantis juvenem fide,
Gygen ἶ) Ille, Notis actus ad Oricum
Post insana caprae sidera, frigidas

Noctes, non sine multis,

Insomnis, lacrimis, agit.

Atqui sollicitae nuntius hospitae,
Suspirare Chloen, et miseram tuis

Dicens ignibus uri,

Tentat mille vafer modis.

Ν.)
<a

31)

4 f)

4 ἵν

''v“

if)

