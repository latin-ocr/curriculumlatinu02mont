56 P. ovmn xNAsoms [ΠΒ. .

Nam duo sunt: Austris hic est, Aquilonibus ille
Proximus. A vento nomen uterque tenet.
Cum croceis rorare genis Tithonia conjux
Coeperit, et quintae tempora lucis aget ;
Sive est Arctophylax, sive est piger ille Bootes; 405
’ Mergetur, visus effugietque tuos.
At non effugiet Vindemitor. Hoc quoque causam
Unde trahat sidus, parva docere mora est.
Ampelon intonsum Satyris Nymphaque creatum
Fertur in Ismariis Bacchus amasse jugis. 410
Tradidit huic vitem pendentem frondibus ulmi;
Quae nunc de pueri nomine nomen habet.
Dum legit in ramo pictas temerarius uvas,
Decidit τ amissum Liber in astra venit.

Sextus ubi Oceano clivosum scandit Olympum 415
Phoebus, et alatis aethera carpit equis;
Quisquis ades, canaeque colis penetralia Vestae,
Cratera Iliacis thuraque pone focis.
Caesaris innumeris, quem maluit ille mereri,
Accessit titulis pontificalis honos. 420
Ignibus aeternis aeterni numina praesunt
Caesaris. Imperii pignora juncta vides.
De veteris Trojae dignissima praeda favilla,
Qua gravis AEneas tutus ab hoste fuit3 ⁶
Ortus ab AEnea tangit cognata sacerdos 425
Numina3 cognatum, Vesta, tuere caput.
Quos sancta fovet ille manu, bene vivitis ignes.
vivite inexstincti, flammaque duxque, precor.

Una nota est Martis Nonis : sacrata quod illis
Templa putant lucos Vejovis ante duos. 430
Romulus ut saxo lucum circumdedit alto,
Quilibet, huc, inquit, confuge; tutus eris.
O quam de tenui Romanus origine crevit!
Turba vetus quam non invidiosa fuit !
Ne tamen ignaro novitas tibi nominis obstet, 435
Disce quis iste deus, curve vocetur ita.
Jupiter est juvenis : juveniles adspice vultus :
Adspice deinde manum : fulmina nulla tenet.
Fulmina, post ausos coelum affectare gigantaS,

