IL] FASTI. 39

Dixerat: annuerunt Nymphae Tiberinides omnes,
Quaeque colunt thalamos, Ilia diva, tuos.
Forte fuit Nais, Lara nomine: prima sed illi
Dicta bis antiquum syllaba nomen erat, 600
Ex vitio positum. Saepe illi dixerat Almo,
Nata, tene linguam ; nec tamen illa tenet.
Quae, simul ac tetigit J uturnae stagna sororis,
Effuge, ait, ripas3 dicta refertque Jovis.
Illa etiam J unonem adiit3 miserataque nuptam, 605
Naida J uturnam vir tuus, inquit, amat.
Jupiter intumuit t quaque est non usa modeste,
Eripuit linguam, Mercuriumque vocat 3
Duc, ait, ad manes ; locus ille silentibus aptus.
Nympha, sed infernae Nympha paludis, erit. 610
J ussa Jovis fiunt 3 accepit lucus euntes.
Dicitur illa duci tum placuisse deo.
Vim parat hic: vultu pro verbis illa precatur,
Et frustra muto nititur ore loqui.
Fitque gravis 3 geminosque parit, qui compita servant,
Et vigilant nostra semper in aede, Lares. 615

Proxima cognati dixere Caristia cari,
Et venit ad socias turba propinqua dapes.
Scilicet a tumulis, et, qui periere, propinquis,
Protinus ad vivos ora referre juvat z 620
Postque tot amissos, quicquid de sanguine restat,
Adspicere, et generis dinumerare gradus.
Innocui veniant ε procul hinc, procul impius esto
Frater, et in partus mater acerba suos :
Cui pater est vivax, qui matris digerit annos : 625
Quae premit invisam socrus iniqua nurum.
Tantalidae fratres absint, et Iasonis uxor,
Et quae ruricolis semina tosta dedit :
Et soror, et Procne, Tereusque duabus iniquus ε
Et quicunque suas per scelus auget opeS. 630
Dis generis date thura bonis3 Concordia fertur
Illo praecipue mitis adesse die.
Et libate dapes: ut grati pignus honoris
Nutriate incinctos missa patella Lares.
Jamque ubi suadebit placidos nox ultima somnos, 635
Larga precaturae sumite vina manu:

