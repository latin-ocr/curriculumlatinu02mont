30 Ρ. ovmn NAsoms [ιω.

Vulneraque alterna dantque feruntque manu.
Una dies Fabios ad. bellum miserat omnes ι 235
Ad bellum missos perdidit una dies.
Ut tamen Herculeae superessent semina gentis,
Credibile est ipsos consuluisse deos.
Nam puer impubes, et adhuc non utilis armis,
Unus de Fabia gente relictus erat. 240
Scilicet ut posses olim tu, Maxime, nasci,
Cui res cunctando restituenda soret.

Continuata loco tria sidera, Corvus et Anguis,
Et medius Crater inter utrumque jacet.
Idibus illa latent : oriuntur nocte sequenti. 245
Quae sibi cur tria sint consociata, canzun.
Forte J ovi festum Phoebus sollenne parabat ε
Non faciet longas fabula nostra moras.
Ι mea, dixit, avis, ne quid pia sacra moretur,
Et tenuem vivis fontibus affer aquam. 250
Corvus inauratum pedibus cratera recurvis
Tollit, et aerium pervolat altus iter.
Stabat adhuc duris ficus densissima pomis:
Tentat eam rostro ; non erat apta legi.
Immemor imperii sedisse sub arbore fertur, 255
Dum fierent tarda dulcia poma mora.
Jamque satur, nigris longum rapit unguibus hydrum,
Ad dominumque redit, fictaque verba refert :
Hic mihi causa morae, vivarum obsessor aquarum ;
Hic tenuit fontes, officiumque meum. 260
Addis, ait, culpae mendacia, Phoebus, et audes
Fatidieum verbis fallere velle deum Ρ
At tibi, dum lactens haerebit in arbore ficus,
De nullo gelidae fonte bibantur aquae.
Dixit ε et antiqui monumenta perennia facti 265
Anguis, Avis, Crater, sidera juncta micant.

Tertia post Idus nudos Aurora Lupercos

Adspicit: et Fauni sacra bicornis eunt.
Dicite, Pierides, sacrorum quae sit origo,

Attigerint Latias unde petita domos. 270
Pana deum pecoris veteres coluisse feruntur

Arcades 3 Arcadiis plurimus ille jugis.

