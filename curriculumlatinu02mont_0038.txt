30 summos 11.

Panthus Othryades, arcis Phoebique sacerdos,

Sacra manu, victosque deos, parvumque nepotem 320
Ipse trahit, cursuque amens ad limina tendit.

Quo res summa loco, Panthu ‚⁹ quam prendimus arcem ἶ)
Vix ea fatus eram, gemitu quum talia reddit:

Venit summa dies et ineluctabile tempus

Dardaniae. Fuimus Troes: fuit Ilium, et ingens 325
Gloria Teucrorum. Ferus omnia Jupiter Argos
Transtulit : incensa Danai dominantur in urbe.

Arduus armatos mediis in moenibus adstans

Fundit equus, victorque Sinon incendia miscet,
Insultans. Portis alii bipatentibus adsunt, 330
Millia quot magnis umquam venere Mycenis.

Obsedere alii telis angusta viarum,

Oppositi ε’ stat ferri acies mucrone corusco

Stricta, parata neci : vix primi proelia tentant
Portarum vigiles, et caeco Marte resistunt. ⁷ 335
Talibus Othryadae dictis, et numine divom,

ln flammas et iu arma feror, quo tristis Erinnys,

Quo fremitus vocat, et sublatus ad aethera clamor.
Addunt se socios Rhipeus, et, maximus armis,

Epytus, oblati per lunam, Hypanisque Dymasque, 340
Et lateri agglomerant nostro ; juvenisque Coroebus,
Mygdonides. Illis ad Trojam sorte diebus ,

Venerat, insano Cassandrae incensus amore;

Et gener auxilium Priamo, Phrygibusque, ferebat:
infelix! qui non sponsae praecepta furentis 345
Audierit.

Quos ubi confertos audere in proelia vidi ;

Incipio super his: Juvenes, fortissima frustra

Pectora, si vobis audentem extrema cupido

Certa sequi, (quae sit rebus fortuna videtis: 350
Excessere omnes adytis arisque relictis

Di, quibus imperium hoc steterat: succurritis urbi
Incensae) moriamur. et in media arma ruamus.

Una salus victis nullam sperare salutem.

Sic animis juvenum furor additus. Inde, lupi ceu 355
Raptores atra in nebula, quos improba ventris

Exegit caecos rabies, catulique relicti

Faucibus exspectant siccis ; per tela, per hostis,
Vadimus haud dubiam in mortem, mediaeque tenemus.

