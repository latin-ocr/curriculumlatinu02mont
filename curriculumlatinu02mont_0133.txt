σε(

CARMINUM 1.

Quam Jocus circumvolat, et Cupido:
Sive neglectum genus et nepotes 35
Respicis, auctor,
Heu! nimis longo satiate ludo,
Quem juvat clamor, galeaeque leves,
Acer et Mauri peditis cruentum
Vultus in hostem. 40
Sive mutata juvenem figura,
Ales, in terris imitaris, almae
Filius Maiae, patiens vocari
Caesaris ultor 3
Serus in coelum redeas, diuque 45
Laetus intersis populo Quirini,
Neve te, nostris vitiis iniquum,
Ocior aura
Tollat. Hic magnos potius triumphos,
Hic ames dici Pater atque Princeps ; 50
Neu sinas Medos equitare inultos,
Te duce, Caesar.

One 111.-Ad Navem qua vehebatwr Viryilius Athenas
proficiscens .

Sic te diva potens Cypri,
Sic fratres Helenae, lucida sidera,
Ventorumque regat pater,
Obstrictis aliis praeter iapyga,
Navis, quae tibi creditum 5
Debes Virgilium, finibus Atticis
Reddas incolumem, precor,
Et serves animae dimidium meae.
llli robur et aes triplex
Circa pectus erat, qui fragilem truci 10
Commisit pelago ratem
Primus, nec timuit praecipitem Africum
Decertantem Aquilonibus,
Nec tristes Hyadas, nec rabiem Noti 3
Quo non arbiter Hadriae 15
Major, tollere seu ponere vult freta.
Quem mortis timuit gradum,
Qui siccis oculis monstra natantia,
Qui vidit mare turgidum, et

A2

