CARMINUM 111 .

ODE XVII.-Ad Aelium Lamiam.

ΑΕΗ, vetusto nobilis ab Lamo,
[Quando et priores hinc Lamias ferunt
Denominatos, et nepotum,
Per memores, genus omne, fastos,
Auctore ab illo ducit originenn]
Qui Formiarum moenia dicitur
Princeps, et innantem Maricae
⁴ Littoribus tenuisse Lirim,
Late tyrannus ; cras foliis nemus
Multis, et alga littus inutili,
Demissa tempestas ab Euro
Sternet, aquae nisi fallit augur,
Annosa cornix. Dum potis, aridum
Compone lignum : cras Genium mero
Curabis et porco bimestri
Cum famulis, operum solutis.

ODE XVIII.—.flcl Faunum.

FAUNE, Nympharum fugientum amator,
Per meos fines et aprica rura
Lenis incedas, abeasque parvis
Aequus alumnis ;
Si tener pleno cadit haedus anno,
Larga nec desunt, Veneris sodali,
Vina craterae,‘vetus ara multo
Fumat odore.
Ludit herboso pecus omne campo,
Cum tibi Nonae redeunt Decembres ;
Festus in pratis vacat otioso
Cum bove pagus:
Inter audaces lupus errat agnos ε
Spargit agrestes tibi silva frondes :
Gaudet invisam pepulisse fossor
Ter pede terram.

ODE xlx-Ad Telephum.

QUANTUM distet ab Inacho
Codrus pro patria non timidus mori,
Narras, et genus *Aeaci,

Β(

10

15

01

10

15

