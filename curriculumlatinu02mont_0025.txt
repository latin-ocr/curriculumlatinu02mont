Amfflmos 1. 17

Dardanidae.

Tum breviter Dido, voltum demissa, profatur: 565
Solvite corde metum, Teucri ; secludite curas.
Res dura et regni novitas me talia cogunt
Moliri, et late finis custode tueri.
Quis genus Aeneadum, quis Trojae nesciat urbem,
V irtutesque‚ virosque, aut tanti incendia belli ἰ) 57θ
Non obtusa adeo gestamus pectora Poeni3
Nec tam aversus equos Tyria Sol jungit ab urbe.
Seu vos Hesperiam magnam Saturniaque arva,
Sive Erycis finis regemque optatis Acesten ;
Auxilio tutos dimittam, opibusque juvabo. 575
Vultis et his mecum pariter considere regnis Ρ
Urbem quam statuo, vestra est; subducite naves;
Tros Tyriusque mihi nullo discrimine agetur.
Atque utinam rex ipse, Noto compulsus eodem,
Adforet Aeneas 1 equidem per littora certos 580
Dimittam, et Libyae lustrare extrema jubebo ;
Si quibus ejectus silvis aut urbibus errat·

His animum arrecti dictis, et fortis Achates
Et Pater Aeneas jamdudum erumpere nubem
Ardebant. Prior Aeneam compellat Achates: 585
Nate dea, quae nunc animo sententia surgit?
Omnia tuta vides ; classem, sociosque receptos.
Unus abest, medio in fluctu quem vidimus ipsi
Submersum t dictis respondent cetera matris.
Vix ea fatus erat, quum circumfusa repente 590
Scindit se nubes, et in aethera purgat apertum.
Restitit Aeneas, claraque in luce refulsit,
Os humerosque deo similis ; namque ipsa decoram
Caesariem nato genetrix, lumenque juventae
Purpureum, et laetos oculis adflarat honores : 595
Quale manus addunt ebori decus, aut ubi flavo
Argentum, Pariusve lapis, circumdatur auro.
Tum sic reginam alloquitur, cunctisque repente
improvisus ait: Coram, quem quaeritis, adsum,
Troius Aeneas, Libycis ereptus ab undis. 600
O sola infandos Trojae miserata labores!
Quae nos, reliquias Danaum, terraeque marisque
Omnibus exhaustos jam casibus, omnium egenos,

Urbe, domo, ¹sociam grateg gersolvere dignas

