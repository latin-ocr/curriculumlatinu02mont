1.] lusn- ⁴21

Furius antiquum populi superator Etrusci
voverat, et voti solverat ante fidem.
Causa, quod a patribus sumtis secesserat armis
Vulgus, et ipsa suas Roma timebat opes.
Causa recens melior z passos Germania crines 645
Porrigit auspiciis, dux venerande, tuis.
Inde triumphatae libasti munera gentis,
Templaque fecisti, quam colis ipse, deae.
Haec tua constituit genitrix et rebus et ara,
Sola toro magni digna reperta J ovis. 650

Haec ubi transierint ; Capricorno, Phoebe, relicto,
Per juvenis curres signa gerentis aquam.

Septimus hinc Oriens cum se demiserit undis,
Fulgebit toto jam Lyra nulla polo.

Sidere ab hoc, ignis venienti nocte, Leonis 605
Qui micat in medio pectore, mersus erit.

Ter quater evolvi signantes tempora fastos,
Nec Sementiva est ulla reperta dies :
Cum mihi, sensit enim, Lux haec indicitur, inquit
Musa ; quid a fastis non stata sacra petis ⁴? 660
thue dies incerta sacro, sic tempora certa,
Seminibus jactis est ubi fetus ager.
State coronati plenum ad praesepe juvenci ;
Cum tepido vestrum vere redibit opus.
Rusticus emeritum palo suspendat aratrum 3 665
Omne reformidat frigida vulnus humus.
Villice, da requiem terrae, semente peracta ;
Da requiem, terram qui coluere, viris.
Pagus agat festum ε pagum lustrate, coloni,
Et date paganis annua liba focis. 670
Placentur matres frugum Tellusque Ceresque,
Farre suo gravidae visceribusque suis.
Officium commune Ceres et Terra tuentur:
Haec praebet causam frugibus, illa locum.
Consortes operum, per quas correcta vetustas, 675
Quernaque glans victa est utiliore cib0;
Frugibus immensis avidos satiate colonos,

