AENEIDOS 1. 13

Aut capere, aut captas jam despectare, videntur. 400

Ut reduces illi ludunt stridentibus alis,

Et coetu cinxere polum, cantusque dedere3

Haud aliter puppesque tuae, pubesque tuorum

Aut portum tenet, aut pleno subit ostia velo.

Perge modo, et, qua te ducit via, dirige gressum. 405
Dixit, et avertens rosea cervice refulsit,

Ambrosiaeque comae divinum vertice odorem

Spiravere; pedes vestis defluxit ad imos,

Et vera incessu patuit dea. Ille, ubi matrem

Agnovit, tali fugientem est voce secutus : 4l0

Quid natum toties, crudelis tu quoque, falsis

Ludis imaginibus Ρ cur dextrae jungere dextram

N on datur, ac veras audire et reddere voces ἱ)

Talibus incusat, gressumque ad moenia tendit.

At Venus obscuro gradientis aere sepsit, 415

Et multo nebulae circum dea fudit amictu ;

Cernere ne quis eos, neu quis contingere posset,

Molirive moram, aut veniendi poscere caussas.

Ipsa Paphum sublimis abit, sedesque revisit

Laeta suas: ubi templum illi, centumque Sabaeo 420

Ture calent arae, sertisque recentibus halant.
Corripuere viam interea, qua semita monstrat:

Jamque adscendebant collem, qui plurimus urbi

Imminet, adversasque adspectat desuper arces.

Miratur molem Aeneas, magalia quondam: 425

Miratur portaS, strepitumque, et strata viarum.

Instant ardentes Tyrii: pars ducere muros,

Molirique arcem, et manibus subvolvere saxa: ,

Pars optare locum tectO, et concludere sulco.

J ura magistratusque legunt, sanctumque senatum. 43⁴]

Hic portus alii effodiunt : hic alta theatris

Fundamenta locant alii, immanisque columnas

Rupibus excidunt, scenis decora alta futuris.

Qualis apes, aestate nova, per florea rura

Exercet sub sole labor, quum gentis adultos 4:35

Educunt fetus, aut quum liquentia mella

Stipant, et dulci distendunt nectare cellas ;

Aut onera accipiunt venientum, aut, agmine facto,

Ignavum fucos pecus a praesepibus arcent:

Fervet opus, redolentque tlgmo fragrantia mella. 440

